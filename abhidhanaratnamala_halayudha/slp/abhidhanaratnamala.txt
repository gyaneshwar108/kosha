;METADATA
;title{halAyuDakoSaH (aBiDAnaratnamAlA)}
;author{halAyuDa}
;bookFullName{halAyuDakoSaH (aBiDAnaratnamAlA)}
;bookSeriesDetails{hindI samiti praBAga granTamAlA - 150}
;editor{jayaSaNkarajoSI}
;editorQualifications{}
;publisher{vinoda candra pARqeya, nideSaka, uttara pradeSa hindI saMsTAna, rAjarzi puruzottamadAsa waRqana hindI Bavana, mahAtmA gAMDI mArga, laKanau - 226001}
;pressDetails{Sivam prinwarsa, sI. 27/273, iRqiyana presa kolonI, maladahiyA, vArARasI - 221002}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{}
;shortCode{ARMH}
;funding{Shree Ramkrishna Knowledge Foundation.}
;licence{GNU GPL v3.0}
;credits{1. SRKKF for funding. 2. www.archive.org for providing us the scanned book to digitize. 3. Dr. Dhaval Patel for spending time to proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{}
;nymic{mixed}
;pagenum{true}
;linenum{false}
;chapterArrangements{kanda}
;newVerseNumbersAtChangeOf{never}
;newLineNumbersAtChangeOf{never}
;version0.0.1{25 June 2019}
;version0.0.2{25 June 2019}
;version0.0.3{01 July 2019}
;version0.0.4{01 July 2019}
;version0.1.0{02 July 2019}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
;p{0001}
;c{halAyuDakoSaH}
;c{( aBiDAnaratnamAlA )}
;k{svargakARqam}
;c{praTamaM svargakARqam}
Sabdabrahma yadekaM yaccEtanyaM ca sarvaBUtAnAm .
yatpariRAmastriBuvanamaKilamidaM jayati sA vARI .. 1 ..
iyamamaradattavararuciBAgurivopAlitAdiSAstreByaH .
aBiDAnaratnamAlA kavikaRWaviBUzaRArTamudDriyate .. 2 ..
svaH svargaH surasadma tridaSAvAsastrivizwapaM tridivam .
dyOrgOramartyaBuvanaM nAkaH syAdUrDvalokaSca .. 3 ..
AdityAstridaSAH surAH sumanasaH svargOkaso devatA,
gIrvARA fBavo'marASca maruto vfndArakA nirjarAH .
asvapnA vibuDAstrivizwapasado leKAH suparvARa i-,
tyAKyAtA amftASanA animizA devAstaTA dEvatam .. 4 ..
asurA dAnavA dEtyA dEteyAH suraSatravaH .
pUrvadevAH SukraSizyAH pAtAlanilayAH smftAH .. 5 ..
;p{0002}
brahmA srazwA paramezWI DAtA padmaBUH surajyezWaH .
veDA viDirviriYco hiraRyagarBaH SatAnandaH .. 6 ..
SamBuH svayamBUrdruhiRaScaturvaktraH prajApatiH .
pitAmaho jagatkartA viraYciH kamalAsanaH .. 7 ..
vAgvARI BAratI BAzA gOrgIrbrAhmI sarasvatI .
oNkAraH praRavaH proktastrayo vedAstrayI smftAH .. 8 ..
vedaH SrutistaTAmnAyaH svADyAyaSCanda AgamaH .
vedAntaSca rahasyaM ca buDErupanizanmatA .. 9 ..
Uhastarko'numAnoktirmImAMsA syAdvicAraRA .
smftAH kftAntarAdDAntasidDAntasamayAH samAH .. 10 ..
ISAnaH SaSiSeKaraH paSupatiH SUlI SivaH SaNkaraH,
SarvaH SamBurumApatiSca giriSaH SrIkaRWa ugro haraH .
sarvajYastripurAntakastrinayano rudraH kapardI Bavo,
BUteSaH parameSvaro'nDakaripurdakzADvaraDvaMsakft .. 11 ..
sTARuH srazwA DUrjawirvAmadevaH,
kAmaDvaMsI vyomakeSaH kapAlI .
nilagrIvo vahniretAH pinAkI,
BImo BargaH kfttivAsA vfzANkaH .. 12 ..
ahirbuDno virUpAkzaH Sipivizwo gaRADipaH .
gaNgADaro mahAdevo mfqaH syAnnIlalohitaH .. 13 ..
;p{0003}
pinAkaM syAdajagavaM pramaTAstu gaRAH smftAH .
kapardo'sya jawAbanDastaRquH syAnnandikeSvaraH .. 14 ..
rudrARI SarvARI kAlI kAtyAyanI BavAnI ca .
AryAmbikA mfqAnI hEmavatI pArvatI gOrI .. 15 ..
umA BagavatI durgA caRqI dAkzAyaRI SivA .
aparRA syAnmahAdevI girijA menakAtmajA .. 16 ..
brahmARyAdyAH smftAH sapta devatAmAtaro buDEH .
cAmuRqA karRamowI ca carcA syAdBEravI taTA .. 17 ..
herambo lambodara AKuraTo gaRapatiSca gajavadanaH .
paraSuDara ekadanto vinAyako viGnarAjaSca .. 18 ..
gOrIputraH zaRmuKaH SaktipARiH,
krOYcArAtiH kArttikeyo viSAKaH .
skandaH svAmI tArakAriH kumAraH,
senAnIH syAdagniBUrbAhuleyaH .. 19 ..
gANgeyo brahmacArI ca guho varhiRavAhanaH .
mahAsenA mahAtejAH SarajanmA ca kaTyate .. 20 ..
vizRuH kfzRaH keSavo maYjukeSI,
SrIvatsANkaH SrIpatiH pItavAsAH .
vizvakseno viSvarUpo murAriH,
SOriH SArNgI padmanABo mukundaH .. 21 ..
;p{0004}
govindo DaraRiDaraH suparRaketu-
rvEkuRWo jalaSayanaScaturBujaSca .
dEtyArirmaDumaTano raTANgapARi-
rdASArhaH kratupuruzo vfzAkapiH syAt .. 22 ..
janArdanADokzajavAsudevaM dAmodaraM SrIDaramacyutaM ca .
upendramindrAvarajaM ca baBraM hariM hfzIkeSamudAharanti .. 23 ..
AtmaBUH puRqarIkAkzaH SrIvatso vizwaraSravAH .
nArAyaRo jagannATo vanamAlI gadADaraH .. 24 ..
sanAtano jinaH SamBurviDirveDA gadAgrajaH .
kEwaBArirajo jizRuH kaMsajitpuruzottamaH .. 25 ..
cakraM sudarSanaM cApaM SArNgaM kOmodakI gadA .
Kaqgo'sya nandakaH SaNKaH pAYcajanyaH prakIrtitaH .. 26 ..
kOstuBo vakzasi maRiH SrIvatso'sya ca lAYCanam .
vasudevastu kaTito buDErAnakadunduBiH .. 27 ..
baladevo balaBadro muSalI nIlAmbaraH pralambaDnaH .
sIrI ca sAtvataH syAttAlaDvaja ekakuRqalo'nantaH .. 28 ..
saNkarzaRo rOhiReyaH kAlindIkarzaRo balaH .
revatIramaRo rAmaH kAmapAlo halAyuDaH .. 29 ..
vihaNgarAjo garuqo garutmAn,
tArkzyaH suparRItanayaH suparRaH .
;p{0005}
syAdvanateyaH pavanASanASaH,
surendrajitkaSyapanandanaSca .. 30 ..
lakzmIH SrIH kamalA padmA padmavAsA haripriyA .
kzIrodatanayA mA ca SabdajYErindirA smftA .. 31 ..
pradyumno makaraDvajo manasijaH saNkalpajanmANgajaH,
paYcezuH kusumAyuDaSca madano mAraH smaro manmaTaH .
kandarpo Jazaketano ratipatiH SrInandano hfcCayaH,
kAmaH SambarasUdano maDusaKaH SfNgArayoniH smftaH .. 32 ..
darpakaH SUpakArAtiranaNgo vizamAyuDaH .
AtmaBUrmanasiSayaH puzpaDanvA manoBavaH .. 33 ..
mApatyamirajaScEva kAmapatnI ratiH smftA .
anirudDaSca tatsUnuruzAramaRa izyate .. 34 ..
AdityaH savitA sahasrakiraRaH pradyotano BAskara-
stigmAMSustaraRistaTA dinamaRirBAsvAnvivasvAnhariH .
mArtaRqastapano vikartana inaH pUzA pataNgo BagaH,
sUryo gopatiraryamA dinakaraH sUroM'SumAlI raviH .. 35 ..
mihiro virocano'rkastimiraripurdyumaRiraMSumAnaMSuH .
haridaSvaH saptASvaH praBAkaro BAnumAnBAnuH .. 36 ..
braDno haMsaH Kago mitraScitraBAnuraharpatiH .
karmasAkzI jagaccakzurdvAdaSAtmA trayItanuH .. 37 ..
;p{0006}
rociH SociraBISuH pradyotagaBastiraSmiGfRikiraRAH .
rucirugdIDitidIptidyutipraBABAviBABAsaH .. 38 ..
usraDAmavasuketumarIcipragrahopaDftivfzRimayUKAH .
aMSuBAnukarapAdavirokA gAva ityaBihitAstu samAnAH .. 39 ..
tigmaM tIkzRaM KaraM tIvraM caRqamuzRaM pawu smftam .
AtapaH kaTyate rOdraM nidAGo Garma ucyate .. 40 ..
pariDiH parivezaH syAnmaRqalaM copasUryakam .
ucyate rAhusaMsparSa uparAga upaplavaH .. 41 ..
induScandraScandramA ozaDISaH,
somo rAjA rohiRIvallaBo'bjaH .
fkzeSaH syAdatrinetraprasUtaH,
prAleyAMSuH SvetarociH SaSANkaH .. 42 ..
dvijarAjo rajanikaraH pIyUzarucirniSITinInATaH .
jEvAtfko mfgANko viDuSca dAkzAyaRIramaRaH .. 43 ..
candrikA kOmudI jyotsnA taTA candrAtapaH smftaH .
maRqalaM bimbamAKyAtaM hfdaye lAYCanaM mfgaH .. 44 ..
aNkaScihnamaBijYAnaM lAYCanaM lakzma lakzaRam .
kalaNkaSceti vijYeyA nAtinAnArTavAcakAH .. 45 ..
vakramaNgArakaM BOmaM lohitANgaM DarAtmajam .
rOhiReyaM buDaM sOmyamAhuScAndramasAyanam .. 46 ..
;p{0007}
vAcaspatirANgiraso vfhaspatiH kaTyate gururjIvaH .
DizaRastridaSAcAryaScitraSiKaRqiprasUtaSca .. 47 ..
uSanA SukraH kAvyo dEtyagururBArgavaH kavirDizRyaH .
asitaH kroqaH paNguSCAyAtanayaH SanEScaraH SOriH .. 48 ..
svarBAnuH sEMhikeyaSca tamo rAhurviDuntudaH .
ketavaH SiKinaH proktA ArdrAlubDaka ucyate .. 49 ..
saptarzayastu vidvadBiH smftAScitraSiKaRqinaH .
kfttikA bahulA proktAH pakzastu bahulo'sitaH .. 50 ..
BaM nakzatraM tArakaM tArakA ca,
jyotistArA DizRyamfkzaM taToqu .
puzyastizyaH syAdDanizWA SravizWA,
dAkzAyaRyaH kIrtitAScandradArAH .. 51 ..
indro duScyavano hariH surapatiH saNkrandano vAsavo,
vftrArirbalasUdanaH SatamaKo vfdDaSravAH kOSikaH .
jizRurvajraDaraH sahasranayano vAstozpatirgopatiH,
parjanyo maGavA vfzA harihayaH prAcInabarhiH smftaH .. 52 ..
puruhUtaH pftanAzAw purandaraH pUrvadikpatiH svArAw .
AKaRqalasturAzAw sutrAmA gotraBitsunAsIraH .. 53 ..
SakraH syAdugraDanvA ca harivAnpAkaSAsanaH .
divaspatirviqOjASca marutvAnmeGavAhanaH .. 54 ..
;p{0008}
indrARI pOlomI SacI jayantaSca tatsuto jYeyaH .
amarAvatI ca nagarI nandanamudyAnamindrasya .. 55 ..
paviraSaniH SataDAraM vajraM kuliSaM ca Bavati damBoliH .
gOrBiduraM vyADAmaH svarurindrapraharaRaM taTA SambaH .. 56 ..
sPUrjaTurvajranirGozo vajrajvAlA'tiBIH smftA .
fju rohitamicCanti buDAH SakraSarAsanam .. 57 ..
aBramabdo Gano meGaH stanayitnuH payoDaraH .
GArADaro DUmayonirjImUtaSca balAhakaH .. 58 ..
DArAsampAta AsAro vAtAstaM vArisIkaraH .
durdinaM meGatimiraM karakaH syAdGanopalaH .
calannavABramAlA ca buDEH kAdambinI smftA .. 59 ..
SampA capalA kzaRikA SatahradA hlAdinI taqidvidyut .
sOdAminyacirAMSuH prAjYErErAvatI ca vijYeyA .. 60 ..
ErAvato'BramAtaNgaH sa cErAvaRa ucyate .
uccEHSravAstu devASvo mAtaliH SakrasAraTiH .. 61 ..
saptArcirbahulaH SiKI hutavaho vESvAnaro'gnirvasu-
rvahnirvAyusaKaH sitetaragatiH svAhApriyaH pAvakaH .
arcizmAn jvalanaH kfSAnuranalo DUmaDvajo havyavAw,
barhirjyotiruzarbuDaSca dahanaH syAccitraBAnuH SuciH .. 62 ..
;p{0009}
kfpIwayonirdamunAH kfzRavartmASuSukzaRiH .
viBAvasurapAMpittaM jAtavedAstanUnapAt .. 63 ..
vItihotro vfhadBAnurASrayASo DanaYjayaH .
hiraRyaretAstamoGno rohitASvo hutASanaH .. 64 ..
arciH kIlA jvAlA varcastejastvizastaTA jyotiH .
hetidyutidIptirucaH SiKApraBAraSmayaH samAnArTAH .. 65 ..
smftaH prakASa Aloka uddyotaSca samAstrayaH .
agnAyI kaTyate svAhA DUmyA syAdDUmasaMhatiH .. 66 ..
UzmA vAzpaH sPuliNgaSca kaRA jihvAstaTArcizaH .
alAtamulmukaM jYeyamulkA jvAlAsya nirgatA .. 67 ..
Bavati hiraRyA kanakA raktA kfzRA supraBA cAnyA .
atiraktA bahurUpeti sapta saptArcizo jihvAH .. 68 ..
eDastarpaRaminDanamaDaH samidiDma ityaBinnArTAH .
BUtirBasitaM Basma kzAraM rakzA ca nirdizwA .. 69 ..
vanavahnirdavo dAvo meGavahniriraMmadaH .
OrvaH samudravahniH syAdvAqavo vaqavAmuKaH .. 70 ..
SamanaH samavartI ca pretapatiH pitfpatiSca kInASaH .
vEvasvataH kftAntaH kAlindIsodaraH kAlaH .. 71 ..
antako DarmarAjaSca yamo daRqaDaro hariH .
dakziRASApatiH sadBiH SrAdDadevaSca kaTyate .. 72 ..
;p{0010}
yAtUni yAtuDAnAH kravyAdA rAkzasASca rakzAMsi .
naktaYcaranErftakORapAstaTA nEkazeyAH syuH .. 73 ..
varuRaM yAdasAM nATaM pASapARiM pracetasam .
jalADidEvataM prAhuH pratyagASApatiM buDAH .. 74 ..
pavanaH Svasano vAyurmarudanilo mAruto jagatprARaH .
pfzadaSvaH pavamAnaH praBaYjanaH sparSano vAtaH .. 75 ..
naBasvAnmAtariSvA ca samIraSca samIraRaH .
sadAgatirganDavaho hariH prokto mahAbalaH .. 76 ..
kaNkAvAtaH savfzwiH syAdvAtyA vAtasya maRqalI .
AmodaH syAtparimalaH sOraByaM ca suganDitA .. 77 ..
ElavilaH pOlastyo vESravaRaH kinnareSvaro DanadaH .
SrIdaH SrIkaRWasaKo manuzyaDarmA DanADyakzaH .. 78 ..
uttarASApatiryakzaH kuvero naravAhanaH .
guhyako rAjarAjaSca DanI puRyajaneSvaraH .. 79 ..
dyumnaM dravyaM draviRaM rAH sAraM svApateyamarTaH svam .
fkTaM pfkTaM vittaM DanaM hiraRyaM ca vasu viBavaH .. 80 ..
akupyaM rUpyahemAKyaM kupyamanyadDanaM Bavet .
gomahizyAdikaM sarvaM buDErjIvaDanaM smftam .. 81 ..
nikzepaH syAdupaniDiH kaTyate SevaDirniDiH .
kinnaraH syAtkimpuruzo mayuraSvamuKastaTA .. 82 ..
;p{0011}
udyAnaM syAccEtraraTaM vimAnaM cAsya puzpakam .
alakA nagarI jYeyA putrastu nalakUvaraH .. 83 ..
viSvakfdviSvakarmA ca tvazwA syAddevavarDakiH .
nAsatyAvaSvinO dasrO proktO devacikitsakO .. 84 ..
SOdDodanirdaSabalo vfdDaH SAkyastaTAgataH sugataH .
mArajidadvayavAdI samantaBadro jinaSca sidDArTaH .. 85 ..
jinendro vItarAgo'rhan kevalI ca trikAlavit .
alakzmIrnirftirjYeyA niyatirviDirucyate .. 86 ..
yakzarAkzasaganDarvasidDakinnaraguhyakAH .
vidyADarApsaroBUtapiSAcA devayonayaH .. 87 ..
GftAcI menakA ramBA urvaSI ca tilottamA .
sukeSI maYjuGozAdyAH kaTyante'psaraso buDEH .. 88 ..
helAvilAsavibbokalIlAlalitaviBramAH .
strIRAM SfNgAracezwAH syurhAvaparyAyavAcakAH .. 89 ..
bAhyArTAlambano yastu vikAro mAnaso Bavet .
sa BAvaH kaTyate sadBistasyotkarzo rasaH smftaH .. 90 ..
ratirhAsaSca SokaSca kroDotsAhO BayaM taTA .
jugupsAvismayaSamAH sTAyiBAvAH prakIrtitAH .. 91 ..
SfNgArahAsyakaruRA rOdravIraBayAnakAH .
bIBatsAdButaSAntASca nava nAwye rasAH smftAH .. 92 ..
;p{0012}
gItaM gAnamiti proktaM vAdyamAtodyamizyate .
nftyaM tu tARqavaM lAsyaM tritayaM nAwyamucyate .. 93 ..
tAlaH kAlakriyAmAnaM layaH sAmyamudAhftam .
aNgahAro'NgavikzepaH sUcyo'rTo'BinayaH smftaH .. 94 ..
prekzArTaM gItavAdyaM tu saNgItamaBiDIyate .
AdAveva tu yannAwyaM pUrvaraNgaH sa ucyate .. 95 ..
proktA GozavatI vIRA vipaYcI parivAdinI .
vallakI ceti tadBedAstantrIBedasamudBavAH .. 96 ..
raNgaH syAnnartanasTAnaM mfdaNgo murajaH smftaH .
AnakaH pawaho jYeyo qiRqimaH paRavastaTA .. 97 ..
koRo vAdanadaRqaH syAdBerI dunduBirizyate .
nAwye rAjYI smftA devI kumAro BartfdArakaH .. 98 ..
BAva ityucyate vidvAn BAvuko BaginIpatiH .
Avukastu pitA jYeya Aryo mAriza ucyate .. 99 ..
;p{0013}
ASAH kakuBaH kAzWA haritaSca diSaH samAKyAtAH .
indrAnalayamanErftavaruRamarudDanadarudradikpAlAH .. 100 ..
EndrI pUrvA prAcI yAmyA digdakziRA taTA'vAcI .
syAdvAruRI praticI kOverI cottarodIcI .. 101 ..
antarAlA diSaScAnyA vidiSaH pradiSaH smftAH .
uparizwAduparyUrDvaM taTADastAdavAgaDaH .. 102 ..
prAcInaM prAk smftaM prAjYErudIcInamudak taTA .
pratyak cEva pratIcInamapAcInamapAgiti .. 103 ..
ErAvataH puRqarIkaH kumadAYjanavAmanAH .
puzpadantaH sArvaBOmaH supratIkaSca diggajAH .. 104 ..
dizwaH kAlastaTAnehAstadBedAH syuH kalAdayaH .
ahorAtraM ca vidvadBiH kaTyate zazwinAqikam .. 105 ..
divaso divA dinaM dyuH proktamaharvAsarastaTA GasraH .
praharo yAmaH sanDye rajanIdinayoH praveSanizkAsO .. 106 ..
tamI tamisrA kaTitA tamasvinI,
viBAvarI naktamuKA ca SarvarI .
;p{0014}
kzapA triyAmA kzaRadA niSITinI,
niSA ca dozA rajanI ca yAminI .. 107 ..
vasatirvAsateyI ca SyAmA rAtriSca kaTyate .
gaRarAtro niSA bahvyaScirarAtrastataH param .. 108 ..
sAyaM divAvasAnaM syAtpradozo rajanImuKam .
niSITo maDyamA rAtriH proktA sA ca mahAniSA .. 109 ..
avatamasamanDatamasaM saMtamasaM DvAntamanDakAraM ca .
timiraM tamastamisrAM tamisramicCanti BUCAyAm .. 110 ..
kalyamuzaH pratyUzaM prage praBAtaM BavedviBAtaM ca .
divasamuKaM gosargaH prAtarvyuzwaM ca nirdizwam .. 111 ..
SaSini sinIvAlI syAddfzwe nazwe kuhUramAvAsyA .
anumatirUne rAkA sampUrRe pUrRamAsI ca .. 112 ..
triMSadahorAtraH syAnmAsastAByAmfturvasantAdyAH .
grIzmaH prAvfw SaradA hemantaH SiSira iti te zaw .. 113 ..
cEtrAdimAsA maDumADavO dvO,
tataH paraM SukraSucI krameRa .
naBonaBasyO kaTitAvizorjO,
sahaHsahasyO ca tapastapasyO .. 114 ..
mAsena manuzyARAM pitryamahorAtramekamicCanti .
abdena tu devAnAM brAhmaM devayugasahasrAByAm .. 115 ..
;p{0015}
hAyanAbdaSaradvarzasaMvatsarasamAH samAH .
nidAGaH kaTyate grIzmo varzAH prAvfw tapAtyayaH .. 116 ..
saMvartaH parivartaH kzayo yugAnto jagadvinASaSca .
kalpAntaH samasuptiH saMhAraH syAnmahApralayaH .. 117 ..
sAndfzwikaM PalaM sadya udarkaH Palamuttaram .
tatkAlaM tu tadAtvaM syAduttaraH kAla AyatiH .. 118 ..
ditiraditirdanukadrUnikazAvinatASca mAtaraH proktAH .
dEtyasuradAnavoragapiSitASanapakzirAjAnAm .. 119 ..
candrArkAvekavAkyena puzpadantO prakIrtitO .
jAyApatI ca vidvadBirjampatI dampatI taTA .. 120 ..
dyAvABUmI ca rodasyO rodasI rodasIti ca .
kaSipurBojanAcCAdAvOSIraM SayanAsane .. 121 ..
SvaH SreyasaM syAtkalyARaM SvovasIyaM SivaM SuBam .
BavikaM BAvukaM Sreyo BavyaM BadraM ca maNgalam .. 122 ..
pramodapramadO harzaH prItirutkarza udDavaH .
sammado muttaTAnandaH Sarma jozaM ca SaM suKam .. 123 ..
kEvalyaM nirvARaM niHSreyasamamftamakzaraM brahma .
apunarBavo'pavargo muktirmokzo mahAnandaH .. 124 ..
;p{0016}
sanAtanaM DruvaM nityaM SASvataM syAdanaSvaram .
DarmaH puRyaM vfzaH SreyaH sukftaM ca samaM smftam .. 125 ..
izwAnizwaPalaM prAjYEH smftaM dEvamayAnayam .
BAgaDeyaM taTA BAgyaM vipAko BavitavyatA .. 126 ..
upaliNgamarizwaM syAdupasarga upadravastaTotpAtaH .
ItirajanyaM ca buDErqamaro qimbaSca viplavaH kaTitaH .. 127 ..
arcA pUjA saparyA syAdupahAro baliH smftaH .
praRiDAnaM samADAnaM samADiSca samAstrayaH .. 128 ..
varivasyA paricaryA SuSrUzopAsanA parIzwiH syAt .
sevA BaktirupAstiH prasAdanArADanopacArASca .. 129 ..
pratibimbaM pratirUpaM pratimAnaM pratikftiM praticCandam .
pratikAyaM ca pratiniDimAhuH pratiyAtanAM praticCAyAm .. 130 ..
arcA tu pratimA proktA hariRI syAdDiraRmayI .
anyalohamayI prAjYEH sUrmI sTURA ca kaTyate .. 131 ..
SucirmeDyaM pavitraM ca puRyaM pAvanamucyate .
vimalaM viSadaM vIDramujjvalaM syAdanAvilam .. 132 ..
BuvanaM vizwapaM loko jagadekArTavAcakAH .
amftaM tridaSAhAraH suDA pIyUzamucyate .. 133 ..
asavo jIvitaM prARA jIvo jIvA ca kaTyate .
kzetrajYaH puruzo hyAtmA saMsArI cetano mataH .. 134 ..
;p{0017}
mandArapArijAtakaharicandanakalpavfkzasantAnAH .
paYcEte surataravo meruH suraparvato jYeyaH .. 135 ..
SakrakrIqAcalo meruH sumerurhemaparvataH .
ratnasAnuriti KyAtA hemAdristridaSAlayaH .. 136 ..
naBo marudvartma viyadvihAya-
stArApaTaH puzkaramantarikzam .
vyomAmbaraM vizRupadaM ca KaM dyO-
rvihAyasA syAdgaganaM taTA dyuH .. 137 ..
hrAdo nAdaH SabdaH svAno DvAnaH svaro ravo GozaH .
aBiDAnavyAhArodIraRakaTanAdayastu tadBedAH .. 138 ..
kolAhalaH kalakalastumulo vyAkulo ravaH .
uccAvacamiti proktamanibadDaM tu yadvacaH .. 139 ..
uccEstaro DvanistAro mandro gamBIra ucyate .
kalaSca maDuro'vyakto vikruzwo nizWuro mataH .. 140 ..
sAntvaM syAnmaDuraM vAkyaM priyaM satyaM ca sUnftam .
KyAtaM mlizwamavispazwamabadDaM viyutArTakam .. 141 ..
tUrRoditaM nirastaM syAd grastaM luptapadaM smftam .
ambUkftaM sanizWIvaM grAmyamaSlIlamucyate .. 142 ..
BinnakaRWo DvanirDIrEH kAkurityaBiDIyate .
samAsaprAyamAKyAtaM padajAtaM ca taRqakam .. 143 ..
;p{0018}
ftaM satyaM samIcInaM samyak taTyaM yaTAtaTam .
alIkaM vitaTaM miTyA mfzA syAdanftaM taTA .. 144 ..
arTavAdaH praSaMsA ca stotramIqA stutirnutiH .
vikatTanaM stavaH SlAGA varRanA ca nigadyate .. 145 ..
cawu cAwu priyaM vAkyaM hfdyArTaM hfdayaNgamam .
vArttodantaH pravfttiSca vfttAntaSca samAH smftAH .. 146 ..
anAdivArttA hyEtihayaM kiMvadantI janaSrutiH .
kOlInaM janavAdaH syAdvigAnaM vacanIyatA .. 147 ..
apavAda upakroSo nirvAdAvarRavAdaparivAdAH .
ekArTAH kaTyante garhA nindA jugupsA ca .. 148 ..
SApa AkroSa AkzepaH kzAraRA syAdvirUkzaRam .
smftA solluRWasotprAsa sopahAsAH samAstrayaH .. 149 ..
anulApo muhurBAzA pralApo'narTakaM vacaH
kAkvA varRanamullApaH saMlApo BAzaRaM miTaH .. 150 ..
marmaraH SuzkaparRAnAM visPAro DanuzAM DvaniH .
vfMhitaM vAraRAnAM ca hezA hrezA ca vAjinAm .. 151 ..
AKyA saMjYABiDAhvAnaM nAmaDeyaM ca nAma ca .
AKyAyikA kaTAKyAnaM prahvalIkA prahelikA .. 152 ..
vidurAmreqitaM prAjYA dvistrirvyAharaRaM ca yat .
kIrtiH Sloko yaSo'BiKyAsamAKyAstulyalakzaRAH .. 153 ..
;p{0019}
praSnaH syAdanuyogaH paryanuyogo BavedupAlamBaH .
AkAraRamAhvAnaM kaTayantyaBimantraRaM prAjYAH .. 154 ..
tatraBavAn BagavAniti Sabdo vfdDEH prayujyate pUjye .
pAdA iti nAmAnta devo BawwArako vApi .. 155 ..
;c{iti SrIBawwahalAyuDakftAyAmaBiDAnaratnamAlAyAM svargakARqaM praTamaM samAptam .. 1 ..}
;p{0020}
;k{BUmikARqam}
;c{dvitIyaM BUmikARqam}
BUrBUmirvasuDAvanirvasumatI DAtrI DaritrI DarA,
gOrgotrA jagatI rasA kzitirilA kzoRI kzamA kzmAcalA .
kuH pfTvI pfTivI sTirA ca DaraRI viSvamBarA medinI,
jyAnantA vipulA samudravasanA sarvaMsahorvI mahI .. 156 ..
kASyapI BUtaDAtrI ca ratnagarBA vasunDarA .
DarADArA ca vijYeyA tadviSezAnniboData .. 157 ..
urvarA sarvasasyA BUrBavediriRamUzaram .
KilamaprahataM sTAnaM marurDanvA sTalaM sTalI .. 158 ..
mfnmfttikA praSastAsO mftsA mftsneti kaTyate .
SAdvalaM haritaM proktaM naqvalaM nalasaMyutam .. 159 ..
kfzRaBUmaH pradeSo'sO yatra syAtkfzRamfttikA .
pARquBUmastaTA prokta udagBUmaSca paRqitEH .. 160 ..
nadyambujIvano deSo nadImAtfka ucyate .
vfzwinizpAdyasasyastu vijYeyo devamAtfkaH .. 161 ..
;p{0021}
mudgAdInAM kzetraM mOdgInaM kOdravIRamityAdi .
vrEheyaM SAleyaM Bavati punarvrIhiSAlyoryat .. 162 ..
tilyaM tElInaM syAnmAzyaM mAzIRamumyamOmInam .
BaNgyaM BANgInaM vA yavyaM pazwikyamezAM ca .. 163 ..
SAkaSAkawamAKyAtamaTavA SAkaSAkinam .
SAkasya kzetramanyezAmevaM kzetrezu saMhatiH .. 164 ..
acalaSiloccayaSElakzitiDaragirigotraparvatAhAryAH .
nagaSiKarisAnumanto DarAdrikuDrASca tulyArTAH .. 165 ..
nitambaH kawako jYeyaH sAnu prasTaM tawaM BfguH .
SfNgaM ca SiKaraM kUwaM nirJaraH prasravo'mBasAm .. 166 ..
guhA pAzARasanDiH syAtkandaraH kandarA darI .
nikuYjaM gahvaraM proktaM pAdAH pratyantaparvatAH .. 167 ..
SilopalASmapAzARagrAvARaH prastaro dfzat .
galitAH sTUlapAzARA gaRqaSElA iti smftAH .. 168 ..
ayaskAntaviSezAH syuScumbakaBrAmakAdayaH .
AkaraH syAtKanirgaYjA rumA ca lavaRAkaraH .. 169 ..
ucyate gErikaM DAtustAmraM Sulvamudumbaram .
ArakUwaH smfto rItiH kAMsyaM sOrAzwrakaM taTA .. 170 ..
girisAramaSmasAraM lohaM kAlAyasaM taTA Sastram .
tIkzRamayaH pAraSavaM kavayaH kaTayantyaBinnArTam .. 171 ..
sIsakaM sIsapatraM syAdvaNgaM ca maDukaM trapu .
rajataM kalaDOtaM ca rUpyaM tAraM ca kaTyate .. 172 ..
;p{0022}
hema svarRaM jAtarUpaM suvarRaM,
BarmaM rukmaM hAwakaM SAtakumBam .
gANgeyaM syAdgErikaM BUri candraM,
rAH kalyARaM nizkamazwApadaM ca .. 173 ..
jAmbUnadaM hiraRyaM kanakamahArajatakAYcanAni syuH .
kArtasvaracAmIkarakarburatapanIyanAmAni .. 174 ..
aSmagarBaM marakataM harinmaRiriti smftaH .
SoRASmA padmarAgaH syAdvEdUryaM bAlavAyajam .. 175 ..
sPawikaH sUryakAntaH syAdarkASmA dahanopalaH .
ratnaM vasu maRiH sarvaM sarvaM lohaM ca tEjasam .. 176 ..
vfkzoM'hripaH kzitiruhaH SiKarI ca SAKI,
SAlo vanaspatirago viwapI kuWaSca .
adriH kujastaruranokaha ityaBinnAH,
SabdA druvizwaranagadrumapAdapASca .. 177 ..
avakeSI sa vijYeyaH PalErbanDyastu yo Bavet .
kzupo hrasvaSiPASAKI PalavAn PalinaH PalI .. 178 ..
vAnaspatyAH smftA vfkzA ye puzpyanti Palanti ca .
Palanti ye vinA puzpaM tAnvadanti vanaspatIn .. 179 ..
PalapAkAvasAnAstu buDErozaDayaH smftAH .
latA pratAninI vallI pratatirvratatistaTA .. 180 ..
;p{0023}
avAgBAgo Baved vuDnaH prAgraM tu SiKiraM SiraH .
vistAro viwapaH prokta Arohastu samucCrayaH .. 181 ..
skanDAdaDaH prakARqaH syAtpraGARaH skanDa ucyate .
skanDaSAKA tu SAlA syAnnizkuwaH kowaraH smftaH .. 182 ..
tvagvalkaM valkalaM proktaM majjA sAra udAhftaH .
karahAwaM BavetkandaH pAdo mUlaM jawA SiPA .. 183 ..
AvAla AlavAlaH syAdAvApaH sTAnakaM taTA .
latodgamo'varohastu pravAlaH pallavANkuraH .. 184 ..
pallavaH syAtkisalayaM vallarI maYjarI taTA .
varhaM parRaM dalaM pattraM palASaM CadanaM CadaH .
aNkUraScANkuraH prokto vfntaM prasavabanDanam .. 185 ..
puzpaM prasavaH kusumaM prasUnakaM sumanasaH samAKyAtAH .
korakajAlakakalikAkuqmalamukulAni tulyAni .. 186 ..
unmIlitamunmizitaM smitamunnidraM vijfmBitaM hasitam .
udbudDaM vyAkoSaM puzpezu vikASavAcakAH SabdAH .. 187 ..
pOzpaM rajaH parAgaH syAnmakarando maDuH smftaH .
stavako gucCako gucCo guluYCaH parikIrtitaH .. 188 ..
SalAwuH komalaM proktaM vAnaM SuzkaPalaM Bavet .
bIjakoSI SamI SimbA granTiH parva parustaTA .. 189 ..
;p{0024}
ulapastambagulmASca vIruDo viwapAH smftAH .
SazpaM bAlatfRaM proktaM sarvaM ca tfRamarjunam .. 190 ..
GAsastu yavasaH prokto barhirdarBaH kuTaH kuSaH .
ulapo valvajaH prokta izIkA kASa ucyate .
haritAlI BaveddUrvA Saro muYja iti smftaH .. 191 ..
ramBA kadalI mocA tfRarAjaH kaTyate talastAlaH .
kaNkeliraSokaH syAdAmraScUtaSca sahakAraH .. 192 ..
mfdvIkA gostanI drAkzA hArahUrA ca kaTyate .
priyaNguH PalinI SyAmA kuwajo girimallikA .. 193 ..
karavIro hayamAro mAlUraH SrIPalo BavedvilvaH .
karuRo jambIraH syAdbadarI kuvalI ca karkanDuH .. 194 ..
arjunaM kakuBaM prAhuH sAlaM sarjaM ca sUrayaH .
JAbukaH piculaH prokta ijjalo niculaH smftaH .. 195 ..
arizwaH picumandaH syAnnyagroDo vawa ucyate .
SrIvfkzaH pippalo'SvatTo buDErboDiSca kaTyate .. 196 ..
brahmavfkzaH palASaH syAtkiMSukaSca tripattrakaH .
mahAvfkzaH snuhiH proktaH SeluH SlezmAtakaH smftaH .. 197 ..
naktamAlaH karaYjaH syAdvfzA vAsAwarUzakaH .
AragvaDaH kftamAlaH svarRapuzpI ca kaTyate .. 198 ..
;p{0025}
vfkzotpalaH karRikAraH pItasAlo'sanaH smftaH .
daRqotpalaH sahadevA sallakI syAd gajapriyA .. 199 ..
nirguRqI sinduvAraH syAnmandAraH pAriBadrakaH .
tAmbUlI nAgavallI syAd gUvAkaH pUga ucyate .. 200 ..
vAnIro vaYjulaH SIto vidulo vetasaH smftaH .
gokzuraH sTalaSfNgAwaH SvadaMzwrA syAttrikaRwakaH .. 201 ..
picavyo bAdaraH proktaH karpAsastUlakaM picuH .
koSAtakI pawolI syAd girikarRyaparAjitA .. 202 ..
kaTyate kfzRalA guYjA tApicCaH kAkatuRqikA .
kimpAkaH syAnmahAkAla ozWI vimbI ca tuRqikA .. 203 ..
tvacisAraSca yo vaMSo veRutvaksAramaskarAH .
svananti ye'nilodDUtA veRavaste tu kIcakAH .. 204 ..
nIlA JiRwI BavedvARaH pItA sahacarI Bavet .
mAlatI kaTyate jAtirmAgaDI yUTikA taTA .. 205 ..
hemapuzpamiha nAgakesaraM,
kesaraM ca vakulaM pracakzate .
kovidAramapi kAYcanArakaM,
mallikAM vicakilaM vicakzaRAH .. 206 ..
varRapuzpamamalAnakaM taTA,
kiNkirAtamuditaM kuraRwakam .
;p{0026}
oqrapuzpamaBiDIyate japA,
saptalA ca navamAlikA smftA .. 207 ..
banDUkaM banDujIvaM syAtpunnAgaH suraparRikA .
atimuktakamicCanti vAsantIM mADavIM latAm .. 208 ..
ervAruScirBawaH prokto vAlukI karkawI taTA .
karkAruraTa kUzmARqastumbyalAbUSca dugDikA .. 209 ..
araRyamawavI sattraM kAntAraM kAnanaM vanam .
vipinaM gahanaM ceti nAtiBinnArTamizyate .. 210 ..
tawopakaRWe yA jAtA vanarAjI mahIBftAm .
upatyakAM tu tAmAhuruparizwAdaDityakAm .. 211 ..
nagarAnnAtidUreRa yaH sadBiruparopitaH .
taruzaRqaH sa ArAmastaTopavanamucyate .. 212 ..
vijYeyaM pramadavanaM nfpastu yasmin,
SudDAntEH saha ramate gfhopakaRWe .
udyAnaM svayamaparEH samaM ca lokE-
ranyezAM viBavavatAM ca puzpavAwI .. 213 ..
mAtaNgadviradadvipAH karigajastamberamAnekapAH,
kumBIkuYjaravAraReBaradinaH sAmodBavaH sinDuraH .
tulyArTAH kaTitA harirmfgapatiH paYcAnanaH kesarI,
haryakzo naKarAyuDo mfgaripuH siMhaSca kaRWIravaH .. 214 ..
Badro mando mfgaSceti vijYeyAstriviDA gajAH .
vanapracArasArUpyasattvaBedopalakzitAH .. 215 ..
;p{0027}
mUrDapiRqO smftO kumBO kumBayorantaraM viduH .
karawaH syAtkawo gaRqo vamaTuH karasIkaraH .. 216 ..
dAnaM mado vizARO ca daSanO skanDa Asanam .
apANgadeSo niryARaM karRamUlaM tu cUlikA .. 217 ..
avagraho lalAwaM syAdArakzaH kumBayoraDaH .
dantayoruBayormaDyaM pratimAnaM pracakzyate .. 218 ..
karAgraM puzkaraM proktamaNguliH karRikA matA .
pecakaH pucCamUlaM tu padmaM syAd vindujAlakam .. 219 ..
lagnaH praBinno mattaH syAdupAtto madavarjitaH .
tiryagdantaprahArastu gajaH pariRato mataH .. 220 ..
sajjitaH kalpito jYeyo bahUnAM GawanA GawA .
cUzA kakzyA varatrA syAdAlAnaM stamBa ujyate .. 221 ..
pAdakarma yataM proktaM yAtamaNkuSavAraRam .
uBayaM vItamAKyAtaM BedaH sTUloccayo gateH .. 222 ..
karIrI dantamUlaM syAdvArI ca gajabanDanam .
nigaqaH pAdabanDaSca hiYjIraH SfNKalo'ndukaH .. 223 ..
kalaBaH karipotaH syAdaNkuSaH sfRirucyate .
OpavAhyo rAjavAhyaH sannAhyaH samarocitaH .. 224 ..
vyAlo duzwagajaH prokto hastinI tu vaSA smftA .
;p{0028}
ADoraRA hastipakA hastyArohA nizAdinaH .
gajAjIvAstu SAstrajYErmahAmAtrA iti smftAH .. 225 ..
kolaH kroqaH SUkaraH syAdvarAhaH,
potrI daMzwrI GfzwiruktaH kiriSca .
vyAGro dvIpI puRqarIkastarakzuH,
SArdUlaH syAccitrakAyo mfgAriH .. 226 ..
mahizaH sEriBa ukto raktAkzaH kAsaro lulAyaSca .
vADrIRasaSca KaqgI gaRqaka iti kaTyate sadBiH .. 227 ..
fkzAcCaBallaBAllUkaBallUkASca samAH smftAH .
araRyaSvA buDErjYeyaH koka IhAmfgo vfkaH .. 228 ..
gomAyurBUrimAyaH syAcCfgAlo jambukaH SivA .
PeraRqaH PeravaH PeruH krozwA ca mfgaDUrtakaH .. 229 ..
eRaH kuraNgo hariRo mfgaH syAt
sAraNga fzyaH pfzato ruruSca .
nyaNkustaTA raNkuriti prasidDA,
vAtapramISambarakfzRasArAH .. 230 ..
balImuKo markawako vanOkAH,
plavaNgamaH syAtplavagaH plavaNgaH .
hariH kapiH kISa ime ca SabdAH,
SAKAmfgo vAnara ityaBinnAH .. 231 ..
;p{0029}
golANgUla iti proktaH kfzRavaktrastu markawaH .
kapeH krIqAdikaM kiYcitkApeyamiti kaTyate .. 232 ..
SalalaH SallakaH SvAvittatsUcI SalalaM Salam .
vyAGrAdayo vanacarAH paSavaH SvApadAH smftAH .. 233 ..
goDA muSalikA proktA gODerAstatsutA matAH .
sarawaH kfkalAsaH syAtpratisUryaSayAnakaH .. 234 ..
AKurvfzo mUzakaH syAdunduraH KanakastaTA .
CucCundarI ca vijYeyA vidvadBirganDamUzikA .. 235 ..
oturviqAlo mArjAro vfzadaMSaSca kaTyate .
jAhako gAtrasaNkocI maRqalI ca buDEH smftaH .. 236 ..
patanpataNgaH patagaH patatrI,
pattrI SakuntiH SakuniH SakuntaH .
vayo vihAyo vihago vihaNgo,
vihaNgamaH pattraraTo garutmAn .. 237 ..
SakunaH Kago nagOkAH pakzI virvizkirastaTA vikiraH .
aRqajanIqajavAjidvijASca kaTitAH samAnArTAH .. 238 ..
tanUruhaM garutpattraM patatraM CadanaM CadaH .
picCaM vAjastaTA pakzaH pakzamUlaM tu pakzatiH .. 239 ..
peSIkoSaH smfto'RqaSca kulAyo nIqa ucyate .
caYcuScaYcUstaTA trowirqayanaM gagane gatiH .. 240 ..
;p{0030}
kekI SiKI SiKaRqI pracalAkI varhiRaH kalApI ca .
sarpASano mayUraH SiKAvalaH SyAmakaRWaSca .. 241 ..
vARI kekA SiKA cUqA candrako mecakaH smftaH .
pracalAkaH SiKaRqaSca kalApo varha ucyate .. 242 ..
anyaBftaH parapuzwaH kalakaRWaH kokilaH pikaH proktaH .
kalaviNkaScawakaH syAd gfhabaliBuk nIlakaRWaSca .. 243 ..
krOYcaH kruN syAtKaYjanaH KaYjarIwaH
kokaScakraScakravAko raTANgaH .
dArvAGAwaH sArasaH puzkarAKyaH,
proktA sadBiH sArasI lakzmaRA ca .. 244 ..
arizwaH karawaH kAko balipuzwaH sakftprajaH .
ekadfgbaliBuk DvANkzaSciraYjIvI ca vAyasaH .. 245 ..
ulUkaH kOSikaH proktA DvAqkzArAtirniSAwanaH .
kAkolo mOkalirdroRaH kfzRakAko vanASrayaH .. 246 ..
kfkavAkustAmracUqaH kukkuwaScaraRAyuDaH .
kikidIviH smftaScAzaH Sakunto BAsa ucyate .. 247 ..
BfNgaH kaliNgo DUmyAwaH sAraNgaScAtako mataH .
vyAGrAwastu BaradvAjaH SukaH kIra udAhftaH .. 248 ..
AwiH SarArirAtiH syAdutkroSaH kuraro mataH .
dAtyUho jalaraNkuH syAtkoyazwiH SiKarI smftaH .. 249 ..
;p{0031}
vako vakowo vijYeyo balAkA visrakaRWikA .
AtAyI SakuniScillo madguH syAjjalavAyasaH .. 250 ..
haMsAH SvetacCadAH proktAScakrANgA mAnasOkasaH .
vAralA haMsakAntA syAdvaralA varawA taTA .. 251 ..
AtAmrE rAjahaMsASca DArtarAzwrAH sitetarEH .
malinErmallikAKyASca kaTyante caraRAnanEH .. 252 ..
pakzErADUsarErhaMsAH kalahaMsA iti smftAH .
procyante prAcikAH SyenAScawikAH kzudrapakzikAH .. 253 ..
jIvaYjIvakapiYjalacakorahArItavaYjulakapotAH .
kAraRqavakAdambakrakarAdyAH pakzijAtayo jYeyAH .. 254 ..
maDukaramaDupamaDuvrataSilImuKaBramaraBfNgapuzpalihaH .
indindirAlizawcaraRacaYcarIkAlino dvirePAH syuH .. 255 ..
JillIkA cIrI syAtsaraGA maDumakzikA BavetkzudrA .
lUtorRanABamarkawajAlikakfmayaSca tulyArTAH .. 256 ..
pataNgaH SalaBaH proktaH Kadyoto dyotiriNgaRaH .
hAlahalaScAYjanikA jyezWo syAd gfhagoDikA .. 257 ..
grAmaH saMvasaTo jYeyo grAmADAnaM ca Kewakam .
grAmIRAstu nigadyante grAmyA grAmeyakA iti .. 258 ..
grAmAntikamupaSalyaM paryantaH parisaraH kawaH proktaH .
avaDirmaryAdA syAdAGAwaH sIma sImA ca .. 259 ..
;p{0032}
aDvA panTAH padDatirekapadI vartma vartanI saraRiH .
ayanaM padavI mArgaH padyA ca nigadyate nigamaH .. 260 ..
grAmayorantaraM dIrGaM prAntaraM parikIrtyate .
Goza ABIrapallI syAtpakkaRaH SavarAlayaH .. 261 ..
vrajaH syAd gokulaM gozWaM govfndaM goDanaM Danam .
gomAn gomI ca gosvAmI govindo'Dikfto gavAm .. 262 ..
ukzAnaqvAnvalIvardaH kakudmAnvfzaBo vfzaH .
fzaBaH sOraBeyo gOrvAqaveyo'Ta SAkvaraH .. 263 ..
tarRakaH smaryate vatso damyo vatsataraH smftaH .
ArzaByaH sa ca vijYeyaH zaRQatve yasya yogyatA .. 264 ..
mahokzaH syAdukzataro vfdDokzastu jaradgavaH .
DuraM vahati yo Duryo DOreyaH sa ca kaTyate .. 265 ..
sTUrI syAtpfzWavAhyastu skanDikaH skanDavAhakaH .
aMsakUwastu kakudaM sAsnA syAd galakambalaH .. 266 ..
nIcakI ca SirodeSaH skanDadeSo vahaH smftaH .
nasyoto nastitaH proktaH zoqan zaqdaSanaH smftaH ..
BagnaSfNgastu kUwaH syAdvizARaM SfNgamucyate .. 267 ..
aGnyA gOrmAheyI suraBirbahulA ca sOraBeyI ca .
usrArjunI ca rohiRyuktAnaquhI buDEranaqvAhI .. 268 ..
vehadvfzaBopagatA prazWOhI garBiRI vaSA banDyA .
DenurnavaprasUtA vazkayaRI prOQavatsA syAt .. 269 ..
;p{0033}
avatokA sravadgarBA BadrA gOrgomatallikA .
acaRqI sUratA proktA vatsakAmA tu vatsalA .. 270 ..
UDaH syAdApInaM pInoDnI pIvarastanI proktA .
SrezWA ca nEcikI syAddroRaduGA pracuradugDA ca .. 271 ..
kAlyopasaryA prajane prasidDA,
parezwukA ca pracuraprasUtiH .
vijAyate yA prativatsaraM gOH,
samAMsamIneti nigadyate'sO .. 272 ..
gfzwiH sakftprasUtA syAtpaliknI bAlagarBiRI .
gavyaM gosamBavaM sarvaM karIzaM gomayaM smftam .. 273 ..
UDasyaM kzIraM syAddugDaM stanyaM payaSca pIyUzam .
daDisAraM navanItaM bruvate hEyaNgavInaM ca .. 274 ..
takramarizwamudaSviddaRqAhatakAlaSeyamaTitAni .
drapsaM daDyaGanaM syAtsarpirGftamAjyamAGAraH .. 275 ..
SInaM styAnaM SftaM pakvaM vilInaM drutamucyate .
manTA manTaSca manTAno vESAKaH KajakastaTA .. 276 ..
sandAnaM dAmanI dAma paSUnAM banDanaM matam .
ajaH proktaH staBo vastaSCAgaSCagalakaSCagaH .. 277 ..
varkaraH kaTyate sadBiH sarvo'pi taruRaH paSuH .
tUvaraH SfNgahInastu pumAnavyaYjanaSca yaH .. 278 ..
;p{0034}
avirUrRAyuraBro huqururaRo vfzRimezameRQAH syuH .
avisoQamavimarIsaM syAdavidUsaM ca dugDamaveH .. 279 ..
dAserakaH kramelaka uzwro mayaravaRakaraBaSfNKalakAH .
bAleyaScakrIvAn KaragardaBarAsaBASca tulyArTAH .. 280 ..
kOleyakaH sArameyo BazaRaH SvA ca kurkuraH .
Sunako mfgadaMSaSca buDEH SAlAvfko mataH .. 281 ..
mfgavye kuSalaH SvA ca viSvakadruriti smftaH .
alarko sogito jYeyaH SunakI saramocyate .. 282 ..
paSUnAM zawkasaMKyAyAM zaqgavaM smaryate buDEH .
dvitve ca goyugaM tezAM nAmoccoraRapUrvakam .. 283 ..
nIvfjjanapado deSa upavartanamizyate .
jano lokaH prajA proktA vizayo grAmasaMKyayA .. 284 ..
pattanaM syAdaDizWAnaM nigamaH puwaBedanam .
nagaraM nagarI draNgaH sTAnIyaM pUH purI puram .. 285 ..
skanDAvAra iti prAjYE rAjaDAnI nigadyate .
SAKAnagaramAKyAtaM taTopanagaraM buDEH .. 286 ..
videhA miTilA proktA kASirvArARasI smftA .
avantyujjayinI jYeyA kanyakubjA mahodayA .. 287 ..
hastinaKaH parikUwaM ca kaTyate gopuraM puradvAram .
vapraM SAlaM prAkAramAhurararaM kapAwaM ca .. 288 ..
;p{0035}
pratolI viSiKA raTyA muKaM niHsaraRaM smftam .
SfNgAwakaH paTAM SlezaH saMsTAnaM tu catuzpaTam .. 289 ..
gfhaBUmistu vAstuH syAdvAwa Avezwako vftiH .
gfhasTAnaM smftaM rAjYAmupakAryopakArikA .. 290 ..
AvAsAvasaTaM gfhaM ca BavanaM sTAnaM niSAntaM kulaM,
saMstyAyo nilayo nikAyyamuwajaM gehaM kuwaM mandiram .
DizRyaM DAma niketanaM ca sadanaM pastyaM ca vAstu kzayaH
SAlA veSma niveSanodavasite prokte ca sadmOkasI .. 291 ..
SaraRamagAraM nivasanamAlaya ekArTavAcakAH SabdAH .
apavarakaM garBagfhaM saMjavanaM syAccatuHSAlam .. 292 ..
gfhamizwakAdiracitaM prAsAdo devatAnarendrARAm .
AyatanaM devAnAmanyezAM DanavatAM harmyam .. 293 ..
suDADavalitaM sODaM kuwwimaM badDaBUmikam .
indrakoSastamaNgaH syAdawwaScAwwAlako mataH .. 294 ..
pAkasTAnaM rasavatI kaTyate tanmahAnasam .
uSanti SayanasTAnaM vAsAgAraM viSAradAH .. 295 ..
AveSanaM SilpiSAlA vAjiSAlA tu mandurA .
paRyavikrayaSAlA syAdApaRo vipaRistaTA .. 296 ..
karmaSAlA ca kArURAmanvAsanamudAhftam .
prapA pAnIyaSAlA syAtsattraSAlA pratiSrayaH .. 297 ..
;p{0036}
upaGna ASrayaH prokto munInAM sTAnamASramaH .
maWaSca vratinAM sTAnaM maRqapaH syAjjanASrayaH .. 298 ..
veSmEkadeSaH praGaRaH praGARaH syAdalindakaH .
ajiraM prANgaRaM proktaM vedikA ca vitardikA .. 299 ..
dvArdvAraM balajaM jYeyamargalA pariGaH smftaH .
uttaraNgaM mataM tiryak dvArasyopari dAru yat .. 300 ..
buDErvandanamAlA tu toraRaM parikIrtyate .
ArohaRaM syAtsopAnaM niHSreRiraDirohiRI .. 301 ..
gfhAvagrahaRI proktA dehalI tu manIziBiH .
saMmArjanI varDanI syAtsaNkaro'vakaraH smftaH .. 302 ..
AcCAdanaM syAdvalaBI gfhARAM,
gopAnasI dAru ca vakrasaMsTam .
nIvraM valIkaM pawalA tamAhuH,
kapotapAlI ca viwaNkasaMjYA .. 303 ..
vAtAyano gavAkzaSca jAlakaM jAlamucyate .
kakzAntaraM prakozWaM ca candraSAlA Sirogfham .. 304 ..
svastiko varDamAnaSca nandyAvartAdayastaTA .
vicCandakaviSezAH syuramI BUpativeSmanAm .. 305 ..
parivAraH parikaraH parispandaH parigrahaH .
taTopakaraRaM proktaM parivarhaH paricCadaH .. 306 ..
;p{0037}
paryaNkaH SayanaM SayyA talpaM ca talinaM smftam .
apASrayastu vidvadBiH kaTyate mattavAraRaH .. 307 ..
praveRyAstaraRaM varRaH paristomaH kuTaH kuTA .
navataM ceti tulyArTAH pracCadaScottaracCadaH .. 308 ..
apawI kARqapawaH syAtpratisIrA javanikA tiraskariRI .
ucCIrzakamupaDAnaM DIrErupavarhamAKyAtam .. 309 ..
candrodayo vitAnaM syAdullocaH kadakastaTA .
vyaYjanaM tAlavfntaM ca vizwaraH pIWamAsanam .. 310 ..
vetrAsanaM taTAsandI kaNkataM keSamArjanam .
pAdukAnupadInA syAdupAnatpAdarakzaRam .. 311 ..
darvI tardUSca KajikA kaTyate dAruhastakaH .
pewAM vadanti maYjUzAM kuSUlaM DAnyakozWakam .. 312 ..
ambarIzo Baved BrAzwraH kanduH svedanikA smftA .
cullyaSmantakamudDmAnaM smftADiSrayaRI buDEH .. 313 ..
aNgAraSakawIM prAhurhasantIM ca hasantikAm .
uKA sTAlI caruH kumBI piWaraM kuRqamucyate .. 314 ..
kawAhaH karparo jYeyo BfNgAraH kanakAlukA .
SAlAjiro varDamAnaH SarAvaH smaryate buDEH .. 315 ..
;p{0038}
koSikA mallikA proktA piDAnaM syAdudaYcanam .
GawaH karIraH kalaSaH kuwaH kumBo nipaH smftaH .. 316 ..
karkarI karakaH prokto varDanI ca galantikA .
gargarI manTanI proktA maRikaH syAdaliYjaraH .. 317 ..
DAnyAmlamAranAlaM sanDAnaM kAYjikaM ca sOvIram .
aBizavamavantisomaM tuzodakaM SuktamicCanti .. 318 ..
anDaH kUraM BaktaM didIvirannaM taTOdano BissA .
aSanaM syAdAhAraH pUpApUpO ca pUpalikA .. 319 ..
yavAgUruzRikA SrARA taralA ca vilepikA .
kzEreyI pAyasaM proktaM paramAnnaM ca sUriBiH .. 320 ..
mizwAnnaM vyaYjanaM jYeyaM vezavAra upaskaraH .
daDimaRqo Bavenmastu karamBo daDisaktavaH .. 321 ..
dADikaM saMskftaM daDnA sArpizaM sarpizA smftam .
lavaRodakasaMsidDamudalAvaRikaM matam .. 322 ..
aNgArezu vipakvaM mAMsaM BUtirBarUwakaM Bfzwam .
uKyamuKAsaMsidDaM SUle SUlyaM BawitraM ca .. 323 ..
kilAwaH kUrcikA ceti kzIrasya vikftI uBe .
PARitavikftirgOqI matsyaRqI KaRqaSarkarAH .. 324 ..
;p{0039}
valBanamaByavahAraH pratyavasAnaM ca jemanaM jagDiH .
KAdanamaSanaM BakzaRamAhAro BojanaM svadanam .. 325 ..
paryyAptamupasampannaM tfptiH sOhityamucyate .
viGaso BaktaSezaM syAdBuktocCizwaM tu PelikA .. 326 ..
amatraM BAjanaM pAtraM sTAlaM tulyArTamizyate .
galvarkaScAnutarzaSca cazakaH sarakaH smftaH .. 327 ..
ApAnaM pAnagozWI syAtsapItiH sahapAnakam .
upadaMSAvadaMSO ca cakzaRaM sampracakzate .. 328 ..
maDvAsavaH SIDu surA prasannA,
parisrutA syAnmadirA madizWA .
kAdambarI svAdurasA ca SuRqA,
ganDottamA mADavakaSca hAlA .. 329 ..
kalyaM kaSyaM taTA madyaM mEreyaM kApiSAyanam .
mADvIkamAsavaH proktaH parisrudvAruRI maDu .. 330 ..
manuzyo mAnuzo martyo manujo mAnavo naraH .	
pumAnpaYcajano nA ca puruzaH pUruzaSca viw .. 331 ..
DIro DImAn labDavarRo vipaScid,
vfdDo vidvAn prAptarUpo'BirUpaH .
sUriH prAjYaH paRqitaH sanmanIzI,
jYo dozajYaH kovidaH syAtprabudDaH .. 332 ..
;p{0040}
buDaH suDIH kftI kfzwiH kavirvyakto viSAradaH .
vicakzaRaSca meDAvI saMKyAvAnmatimAnmataH .. 333 ..
prekzA prajYA pratiBA DIrDizaRA SemuzI manIzA ca .
budDirmatiSca meDA saMKyA saMvittirupalabDiH .. 334 ..
caturaH syAtkzetrajYaH kftahastaH kftamuKaSca kftakarmA .
dakzaH kuSalo'BijYo nizRAtaH SikzitaH pravIRaSca .. 335 ..
vEDeyo bAliSo bAlo jaqo jAlmo yaTodgataH .
mUQo mando vivarRaSca mUrKaH syAnmAtfSAsitaH .. 336 ..
arvARamaRakamapasadamavamamavadyaM nikfzwamapakfzwam .
aDamaM celaM kARqaM KewaM pApaM ca rePasaM prAhuH .. 337 ..
EkAgArikataskaradasyupratiroDakAH parAskandI .
cOro malimlucaH syAtparimozI pAripanTikaH stenaH .. 338 ..
paSyato yo haratparTaM sa cOraH paSyatoharaH .
dravyaM hyapahftaM loptraM steyaM cOryamiti smftam .. 339 ..
pAwaccaraH pawacOro badDo nadDaSca saMyataH .
kzemaNkaro rizwatAtiH SivatAtiH SivaNkaraH .. 340 ..
paravAMstu parADIno niGnaH paravaSastaTA .
paratantraH parAyattaH paracCandaSca gfhyakaH .. 341 ..
kaWoraH kaWinaH krUraH kakKawaH karkaSo dfQaH .
ucyate bahulaH sTUlaH pInaH pIvA ca pIvaraH .. 342 ..
;p{0041}
aryaH parivfQaH svAmI praBurnetA ca nAyakaH .
aDiBUraDipaH proktA hyaDISo'DipatistaTA .. 343 ..
tapasvI saMyataH SAnto munirliNgI yatirvratI .
rajoharaRaDArI ca SvetavAsAH sitAmbaraH .. 344 ..
nagnAwo digvAsAH kzapaRaH SramaRaSca jIvako jEnaH .
AjIvo malaDArI nirgranTaH kaTyate sadBiH .. 345 ..
durjanaH piSunaH kzudro nIcaH karRejapaH KalaH .
dozagrAhI puroBAgI dvijihvo matsarI mataH .. 346 ..
kadaryahInakInASakimpacAnamitampacAH .
kfpaRakzullakaklIvakzudrA ekArTavAcakAH .. 347 ..
kzudradaridrAkiYcanadurviDaduHsTASca durgatAH proktAH .
itaraprAkftapAmarapfTagjanA varvarASca tulyArTAH .. 348 ..
dARqAjinikaH kuhakaH kArpawiko jAlikaSca kOsftikaH .
DUrto vyaMsaka ukto mAyAvI mAyiko mAyI .. 349 ..
AdyUnaH syAdOdariko Bakzako Gasmaro'dmaraH .
tamasecanakaM prAhustfptiryasya na jAyate .. 350 ..
parAnnaH parapiRqAdaH parajAtaH parEDitaH .
sarvAnnInaH sarvaBakzo mAMsAdI SOzkalaH smftaH .. 351 ..
;p{0042}
ucyate pravaRaH prahvastatparaSca parAyaRaH .
vyutpannaH prahataH kzuRRaH saMskftaSca nigadyate .. 352 ..
loluBaM lolupaM lolaM lAlasaM lampawaM viduH .
pratUrRastvaritastUrRa utsukaH prasftaH smftaH .. 353 ..
SUro vIraSca vikrAnto BawaScAraBawo Bavet .
daritaScakito BItastrasto BIruSca kAtaraH .. 354 ..
kzuBitaH SaNkitaSceti nAtinAnArTavAcakAH .
mahotsAho mahodyogo mahecCaH syAnmahAmanAH .. 355 ..
udAttaSca taTodIrRo mahAtmodAra ucyate .
AQyaH samfdDo DanavAnina ISo DanISvaraH .. 356 ..
aByAgArikamicCanti kuwumbavyApftaM janAH .
pAnTo'Dvago'DvanInaH syAdaDvanyaH paTikastaTA .. 357 ..
jaNGAlo javano vegI pATeyaM SambalaM smftam .
AveSikaH prAGuRaka AganturatiTiH smftaH .. 358 ..
AtiTeyaM taTAtiTyamAtiTeyI ca kaTyate .
arTI mArgaRakaH prokto yAcakaSca vanIpakaH .. 359 ..
aDyezaREzaRA yAcYA yAcanA prArTanA smftA .
kzudvAnbuBukzitaH psAto jiGatsuH kzuDitastaTA .. 360 ..
;p{0043}
aSanAyA buBukzA psA jiGatsAkzutkzuDAH samAH .
kopanaH kroDanaH kroDI rozaRaH syAdamarzaRaH .. 361 ..
kopaH kroDastaTAmarzo rozaH pratiGa ucyate .
tfzitastarzitaH proktaH pipAsuSca pipAsitaH .. 362 ..
udanyA tarzatfwtfzRApipAsASca samAH smftAH .
tfzRako garDano gfDnurlipsurlubDo'BilAzukaH .. 363 ..
tfzRABilAzo lipsASA DanAyA garDanocyate .
aDaro hInavAdI syAtprasaktaH prasftaH smftaH .. 364 ..
dAso dAserakaScewo BujizyaH kiNkaro mataH .
SlakzRo maDuravAk proktaH sTUlalakzo bahuvyayI .. 365 ..
priyavAgdAnaSIlaSca vadAnyaH parikIrtitaH .
Bavedakzigato dvezyaH praRAyyo'saMmato mataH .. 366 ..
cakzuzyaH suBago jYeyo vallaBo dayitaH priyaH .
gehenardI geheSUraH piRqISaraSca kaTyate .. 367 ..
sTAnasTo yo parAn dvezwi gozWaSvaM taM vidurbuDAH .
asO paYcajanInaH syAdyo BARqAdirato naraH .. 368 ..
vEraNgiko virAgArho DanavAnastimAnmataH .
prezyaH proktaH pariskandaH karmaSUraSca karmaWaH .. 369 ..
alaNkarmIRa ityuktaH karmaSIlastu yaH pumAn .
uttAlastvarito jYeyo viSrabDaH sTira ucyate .. 370 ..
;p{0044}
tIkzRopAyena yo'nvicCetsa AyaHSUliko mataH .
aruntudaH syAdvyaTako viyAto Dfzwa ucyate .. 371 ..
SarArurGAtako hiMsro nfSaMsaH krUrakarmakft .
sADuH sajjana AryaH syAdgfhameDI gfhADipaH .. 372 ..
kuSAgrIyamatiH proktaH sUkzmadarSI ca yaH purAn .
cidrUpaH syAtsahfdayaH sahastaH SikzitAyuDaH .. 373 ..
samuKaH sa Kalu prokto yo vakti pratiBAnvitaH .
nIlArAgaH sa vijYeyaH sTirapremA ca yaH pumAn .. 374 ..
kzaRamAtrAnurAgI ca haridrArAga ucyate .
SAlI SreyAnaDfzwo ca proktO SAlInaSAradO .. 375 ..
dUrArTAnarTasandarSI dIrGadfzwiH prakIrtitaH .
pratyutpannamatirjYeyastatkAlotpannaDIrnaraH .. 376 ..
yadBavizyo dEvaparo yadvadaH syAdanuttaraH .
ajYo mAtfmuKaH prokto durmuKo muKaraH smftaH .. 377 ..
kadvado garhyavAdI syAtkawvaraH kutsito Bavet .
prakARqodDO praSaMsAyAmAkzepe hatakaH smftaH .. 378 ..
ahaMyuH syAdahaNkArI SuBaMyuH SuBasaMyutaH .
yaTAkAmI svaruciH syAtsvacCando niravagrahaH .. 379 ..
anvezwAnupadI proktaH pratiBUrlagnakaH smftaH .
rogAdunmukta ullAGaH kalyo vArtto nirAmayaH .. 380 ..
jEvAtfkaH syAdAyuzmAn balavAnaMsalo mataH .
jAbAlaH syAdajAjIvaH kamraH kAmI ca kAmukaH .. 381 ..
;p{0045}
veSyApatirBujaNgaH syAdviwaH pallavakaH smftaH .
vihasto vyAkulaH proktaH kuRWo mandaH kriyAsu yaH .. 382 ..
kriyAvAnkarmasUdyukto dIrGasUtro jaqakriyaH .
nikfto vipralabDaH syAtsamunnadDo'tigarvitaH .. 383 ..
pratIkzyaH kaTyate pUjyaH pUjito'pacito Bavet .
IrzyAluH kuhanaH prokto jAro hyupapatiH smftaH .. 384 ..
saralo dakziRo jYeyo vidagDaSCeka ucyate .
utpaSyamunmuKaM vidyAnnyubjaM vidyAdaDomuKam .. 385 ..
AsIna upavizwaH syAdUrDvaM UrDvandamaH sTitaH .
kzIvo mattaH kzamaH SaktaH pragalBaH prOQa ucyate .. 386 ..
utka utkazWitaH prokto viklavo vihvalaH smftaH .
alasaH SItako mando jaqo jihmaSca manTaraH .. 387 ..
pogaRqo vikalANgaH sTAllohalo'vyaktavAgBavet .
kitavaH syAddyUtakAro dyUtamakzavatI Bavet .
akzo durodaraM proktaM saBiko dyUtakArakaH .. 388 ..
parIkzakaH kAraRiko gfhyaH pakza udAhftaH .
aBijAtaH kulInaH syAtkucaraH kuwilASayaH .. 389 ..
nizAdino gajArohA aSvArohAstu sAdinaH .
raTinaH syandanArohA nAvArohAstu nAvikAH .. 390 ..
;p{0046}
brAhmaRo vAqavo vipro BUmidevo dvijottamaH .
agrajanmA dvijanmA ca zawkarmA somapA dvijaH .. 391 ..
brAhmaRaH kzatriyo vESyastrayo varRA dvijAtayaH .
SUdrasturIyavarRaH syAttadBedAsvantyajAH smftAH .. 392 ..
brahmacAryAdayo vede proktAScatvAra ASramAH .
SUdro'gfhasTa eva syAtkzatriyo na yatirBavet .. 393 ..
brahmacArI BavedvarRI gfhasTaH snAtakastaTA .
vEKAnaso vAnaprasTaH karmasaMnyAsiko yatiH .. 394 ..
anUcAnaH sarvavedaH SrotriyaSCAndaso mataH .
praKyAtAtpiturutpanna AmuzyAyaRa izyate .. 395 ..
anvavAyo'nvayo vaMSo gotraM cABijanaH kulam .
caritraM caritaM SIlaM cAritraM ca samaM smftam .. 396 ..
vfttADyayanasampattirizyate brahmavarcasam .
brahmacaryaM buDAH prAhuH samastendriyasaMyamam .. 397 ..
saMjYeya upasaNgrAhyo yo'BivAdyo yaTAviDi .
upasaNgrahaRaM cApi prAhuH santo'BivAdanam .. 398 ..
nivfttendriyalOlyastu SrAntaH SAntaSca kaTyate .
tapaHkleSasaho dA hyantarvARiSca SAstravit .. 399 ..
aDyApaka upADyAyo vyAKyA vivaraRaM smftam .
SizyAntevAsinO CAtraH SEkzaH prATamakalpikaH .. 400 ..
viDno'ntarAyaH pratyUho vyavAyaSca prakIrtitaH .
sAkalyavacanaM prAjYEH pArAyaRamudAhftam .. 401 ..
;p{0047}
AmnAyaH sampradAyaH syAtpAramparyaM gurukramaH .
prayataH syAdanucCizwaH saMSitaSca suniScitaH .. 402 ..
sAMvatsaro jyotiziko jYAnI mOhUrtikastaTA .
kArtAntikastu dEvajYa AdeSI gaRakaH smftaH .. 403 ..
vrAtyaH saMskArahInaH syAdavakIrRI kzatavrataH .
SiSvidAno durAcArastyaktAgnirvIrahA dvijaH .. 404 ..
DarmaDvajo liNgavfttirasvADyAyo nirAkftiH ..
SastrAjIvaH kARqaspfzwo brahmabanDurdvijo'DamaH .. 405 ..
jAtimAtropajIvI ca kaTyate brAhmaRabruvaH .
abrahmaRyamavaDyaM syAd brahmaRyaM brahmaRe hitam .. 406 ..
upavItaM brahmasUtraM prakziptaM dakziRe kare .
prAcInAvItamanyasminnivItaM kaRWalambitam .. 407 ..
AcamanamupasparSanamAplavanaM snAnamizyate savanam .
nirRiktaM prakzAlitamAhurDOtaM ca tulyArTam .. 408 ..
pArASarI vratI BikzurmaskarI pArirakzikaH .
parivrAjakastapasvI karmandI tApasaH smftaH .. 409 ..
vEkakzamuttarAsaNgaH proktA vfhatikA taTA .
paryastikA parikaraH paryaNkaSceti kaTyate .. 410 ..
kakzApawaH syAtkOpInaM kuRqikA ca kamaRqaluH .
AzAQo vratinAM daRqo vratinAmAsanaM vfzI .. 411 ..
;p{0048}
fzistrikAladarSI syAnmunirvAcaMyamo mataH .
prAcetasastu vAlmIkirmEtrAvaruRa ucyate .. 412 ..
ukto'gastiragastyo lopAmudrApatiSca GawayoniH .
sAtyavateyaH pArASaryo dvEpAyano vyAsaH .. 413 ..
yAgo yajYaH kratuH stomaH saptatanturmaKo'DvaraH .
vitAnaM saMstaro barhiH savaH sattraM ca kaTyate .. 414 ..
nirmanTakAzWamaraRiH praRIto'gniSca saMskftaH .
vedI parizkftA BUmiH pAtramuktaM srugAdikam .. 415 ..
havyapAkaScaruH proktaH sAnnAyyaM havirucyate .
Sfte kzIre daDikziptamAmikzA kaTyate buDEH .. 416 ..
upAkftastu vijYeyo mantreRa prokzitaH paSuH .
hutaM vazawkftaM jYeyaM yajYAnto'vaBfTaH smftaH .. 417 ..
bfhaspatisavenezwaM yenAsO sTapatirBavet .
sarvavedAstu vijYeyo dattasarvasvadakziRaH .. 418 ..
viSrARanaM vihApitamaMhatirapavarjanaM vitaraRaM ca .
nirvapaRaM ca sparSanamutsargaH syAtpradeSanaM dAnam .. 419 ..
yazwA ca yajamAnaH syAdAdezwA dIkzito vratI .
ijyASIlo yAyajUko yajvA syAdAsutIvalaH .. 420 ..
rAjA rAjanyo rAw prajApatiH kzatriyo nfpaH kzattram .
mUrDABiziktaBUpatipArTivanaradevalokapAlAH syuH .. 421 ..
;p{0049}
yenezwaM rAjasUyena sa samrAw parikIrtitaH .
cakravartI sArvaBOmo maDyamo maRqaleSvaraH .. 422 ..
AtapatraM BavecCatraM cAmaraM tu prakIrRakam .
hEmaM sihAsanaM rAjYAM smftaM BadrAsanaM buDEH .. 423 ..
dvAsTo dOvArikaH kzattA daRqI vetraDarastaTA .
utsArako dvArapAlaH pratihAro buDEH smftaH .. 424 ..
apasarpaScaraScAraH praRiDirgUQapUruzaH .
yaTArTavarRo mantrajYaH spaSo heraka ucyate .. 425 ..
mantrI budDisahAyaH syAdamAtyaH sacivastaTA .
sOvastika iti proktaH puroDASca purohitaH .. 426 ..
mahAmAtraH praDAnaM syAdaDyakzo'DikftaH smftaH .
sOvidaH sOvidallaSca sTApatyaH kaYcukI mataH .. 427 ..
mitraM saKA vayasyaSca suhftsnigDaSca kaTyate .
anujIvI sahAyaH syAtsevako'nucaro'nugaH .. 428 ..
prAqvivAko'kzadfk sTeyo nyAyo'kza iti kaTyate .
antaHpurezvaDikftaH smfto'ntarvaMSiko naraH .. 429 ..
klIvo varzaDaraH zaRQaH zaRqakaSca napuMsakaH .
uBayavyaYjanaM powA tftIyAprakftiH smftAH .. 430 ..
ArAlikaH sUpakAraH sUdaH syAdvallavastaTA .
pOrogavastu vijYeyaH sUdADyakzo manIziBiH .. 431 ..
;p{0050}
vEhAsikaH kelikilo buDErvAntiko mataH .
parihAso dravo narma keliH krIqA ca Kelanam .. 432 ..
rakzivargo hyanIkasTaH senAnIrvAhinIpatiH .
arTAgamo BavedAyo BAgaDeyo baliH karaH .. 433 ..
upadA prABUtaM proktamupagrAhyamupAyanam .
laYcotkocamupAdAnamupacArastaTAmizam .. 434 ..
praboDakA mAgaDavandisUtA,
vEtAlikA maNgalapAWakASca .
acCowanaM syAnmfgayA mfgavyaM,
pApardDirAKewaka ityaBinnam .. 435 ..
arvA ganDarvo'SvaH saptirvAjI turaNgamasturagaH .
tArkzyo haristuraNgo yuyurukto Gowako hayo vAhaH .. 436 ..
guRadeSakftAstezAM saMjYAH syuranekaDA loke .
karkaH SvetaH SoRo rakto hemaSca kfzRavarRo'SvaH .. 437 ..
mallikAkzaH sitErnetrEH kfzRErindrAyuDo mataH .
SrIvfkzakI sa vijYeyaH SrIvfkzo yasya lAYCanam .. 438 ..
AjAneyAH kulInAH syuH pArasIkA vanAyujAH .
kAmbojA vANlikAH proktAH sEnDavAH sinDupArajAH .. 439 ..
SUlako durvinIto'SvaH potaH proktaH kiSorakaH .
arvatI vaqavA vAmI prasUtA vAjinI smftA .. 440 ..
;p{0051}
lUnaM pucCaM tu lANgUlaM vAlahastaSca vAlaDiH .
proTa ityucyate GoRA maDyaM kaSyaM KuraH SaPaH .. 441 ..
paryARaM syAtpalyayanaM KalInaM kavikaM smftam .
carmadaRqaH kaSA proktA valgAraSmikuSAH smftAH .. 442 ..
raMhastaraH syadaH syAtprasaro vego rayo javo vAjaH .
pAMSuH kzodo reRuScUrRaM DUlI rajaSca tulyArTAH .. 443 ..
anaH SatANgaH SakawaH syandanaH kaTyate raTaH .
gantrI kambalivAhyastu kUvarI ca nigadyate .. 444 ..
yogyAraTo vEnayiko hyaDvanyaH pAriyAnikaH .
karRIraTaH pravahaRaM qayanaM ceti kaTyate .. 445 ..
devatArTo devaraTo yudDArTaH sAmparAyikaH .
krIqAraTaH puzparaTo jetA jEtraraTaH smftaH .. 446 ..
cakraM raTANgamAKyAtaM kUvaraM ca yuganDaram .
cakraDArA praDirnemirnABiScakrasya piRqikA .. 447 ..
apaskaro raTANgaH syAdaRirakzAgrakIlikA .
niyantA prAjitA kzattA dakziRasTaSca sAraTiH .. 448 ..
savyezWaH kaTyate sUto varUTaM raTagopanam .
vAhanaM DoraRaM yugyaM yAnaM pattramiti smftam .. 449 ..
;p{0052}
SivikA yApyayAnaM syAdvesaro'Svataro mataH .
padAtapattipAdAtapadAtikapadAtayaH .
padgaSca padagaSceti kaTyante pAdacAriRaH .. 450 ..
dUzyaM sTulaM pawakuwI guRalayanI keRikA ca nirdizwA .
DruvakaH SivakaH SaNkuH puzpalakaH kIlakaH proktaH .. 451 ..
yAtrA prayARaM prasTAnaM niveSaH SiviraM smftam .
avaskandaH prapAtaSca sOptikaM ca nigadyate .. 452 ..
saNgrAmaH samitiH samicca samaraM saMKyaM samIkaM raRaM,
yudDaM yutpraDanaM mfDaM samudayaH saMyatkaliH saMyugam .
dvandvAyoDanasamprahArakalahAkrandAhavAByAgamAH,
saMsPowapravidAraRapraharaRAnIkAjayaH saNgaraH .. 453 ..
samparAyaH samAGAtaH praGAtaSca samAhvayaH .
janyaM syAdaBisampAtaH sammardo vigrahastaTA .. 454 ..
aBiyAtirarAtiramitraripU,
pratipakzavipakzaviroDyarayaH .
ahito'sahanaSca jiGAMsuriti,
praTitAH paripanTiparAsuhfdaH .. 455 ..
;p{0053}
pratyarTI paryavasTAtA dvezI vErI ca SAtravaH .
SatruH sapatno BrAtfvyaH pratyanIko dvizanmataH .. 456 ..
pftanA senA DvajinI patAkinI vAhinI balaM sEnyam .
cakraM camUrvarUTinyanIkinI syAdanIkaM ca .. 457 ..
vEjayantI patAkA ca ketuH syAtketanaM DvajaH .
asyoccUlAvacUlAKyAvUrDvADomuKakUrcakO .. 458 ..
sannAhaH kavacaM varma tanutrARamuraSCadaH .
jagaraH kaNkawo mAWI daMSanaM jAlikA smftA .. 459 ..
KewakaM PalakaM carma proktamAvaraRaM buDEH .
varmitaH syAtkavacitaH sannadDo daMSitastaTA .. 460 ..
sarvABisAramicCanti sarvasannahanaM buDAH .
yatsenayABiniryARaM smftaM tadaBizeRanam .. 461 ..
hetiH SastraM praharaRamAyuDamastraM caturviDaM tacca .
muktAmuktamamuktaM karamuktaM yantramuktaM ca .. 462 ..
SaktyAdi pARimuktaM syAdamuktaM kzurAdikam .
muktAmuktaM tu yazwyAdi yantramuktaM SarAdikam .. 463 ..
astraM DanurizvAsaM kodaRqaM Danva kArmukaM cApam .
bARAsanaM druRA syAnmOrvI jyA siYjinI guRo jIvA .. 464 ..
tURIramupAsaNgastURaM tURI nizaNga izuDiSca .
bARASrayaH kalApaH kArmukakowirBavedawaniH .. 465 ..
kaNkapattraSaramArgaRabARAScitrapuNKaviSiKezukalambAH .
sAyakapradarakARqapfzatkAH pattriRaH KagaSilImuKaropAH .. 466 ..
;p{0054}
sarvAyasastu bARaH prakzveqana ezaRaSca nArAcaH .
tIrItadbaladaRqAsanAdayaH kARqaBedAH syuH .. 467 ..
pattrapAlI BavedvAjaH kartarI puNKa ucyate .
veDyaM lakzyaM SaravyaM ca nimittaM ca samaM viduH .. 468 ..
arDacandrakzuraprAdi DArAgraM muKamucyate .
ArAgraM tu muKaM tezAM puzpapattrAdiBedataH .. 469 ..
bARamuktirvyavacCedo dIptirvegasya tIvratA .
aByAsaH kaTyate yogyA SramasTAnaM KalUrikA .. 470 ..
laGuhastaH SIGraveDI kftapuNKastu SikzitaH .
sa BavedaparAdDezuryasya lakzyAccyutaH KagaH .. 471 ..
nistriMSaH karabAlaH KaqgaH kOkzeyakaH kfpARaH syAt .
rizwirasicandrahAsO taravArirmaRqalAgraM ca .. 472 ..
koSaH pratyAkAraH KaqgapiDAnaM tsarurBavenmuzwiH .
asiputrikAsiDenuH kzurikA pattraM ca SastrikA jYeyA .. 473 ..
paraSvaDaH kuWAraH syAtparaSuH svaDitistaTA .
niSAtaM niSitaM DOtaM tejitaM ca samaM smftam .. 474 ..
prAso nigaditaH kunto mudgaro druGaRaH smftaH .
krakacaM karapattraM syAtpariGaH pariGAtanaH .. 475 ..
yazwipawwisaduHsPowamuKaRqISaNkuSaktayaH .
BindamAlagadAdaRqacakrAdyAH SastrajAtayaH .. 476 ..
;p{0055}
mAraRaM niSaraRaM nivarhaRaM,
sUdanaM nirasanaM niSumBanam .
GAtanaM praSamanaM pramApaRaM,
varjanaM viSasanaM pravAsanam .. 477 ..
nirvApaRanirvAsanakadanavyApAdanAni tulyAni .
nirgranTanamAlamBaH pramayA hiMsA ca saMjYapanam .. 478 ..
nazwo gfhItadik proktaH kAndiSIko BayadrutaH .
praskannaH patito jYeyo jitakASI jitAhavaH .. 479 ..
SudDAntamavaroDaSca rAjYo'ntaHpuramucyate .
kftABizekA mahizI Bawwinya itarAH smftAH .. 480 ..
rAmA vAmA vAmanetrA puranDrI,
nArI BIrurBAminI kAminI ca .
yozA yozidvAsitA varRinI strI,
syAtsImantinyaNganA sundarI ca .. 481 ..
abalA mahilA lalanA pramadA ramaRI nitambinI vanitA .
dayitA pratIpadarSinyuktA kAntA vaDUrvaSA yuvatiH .. 482 ..
kumArI kaTitA kanyA kiYcitprOQA suvAsinI .
varyA patiMvarA proktA nagnA proktA ca kOwavI .. 483 ..
adfzwarajasaM nArIM nagnikAM bruvate buDAH .
vaDUwI ca ciraRwI ca dvitIyavasasO striyO .. 484 ..
ardDavfdDA tu yA nArI sA kAtyAyanikA smftA .
punarBUrdiDizUH proktA vfzasyantI ratArTinI .. 485 ..
;p{0056}
pativatnI jIvatpatirjIvatokA ca jIvasUH .
rahitA patiraputrAByAM nirvIretyaBiDIyate .. 486 ..
viSvastA viDavA proktA puzpahInA ca nizkalA .
SramaRA BikzukI muRqA vayasyAlI saKI smftA .. 487 ..
avIrudakyA ca rajasvalA syAt,
AtreyikA puzpavatI ca nArI .
rAkA BavejjAtarajAstu kanyA,
naSyatprasUtiH kaTitA ca BinduH .. 488 ..
muKyA nArI varArohA varastrI mattakASinI .
strI vidagDA ca mattA ca vARinItyaBiDIyate .. 489 ..
rUpAjIvA veSyA gaRikA paRyANganA taTA kzudrA .
rAjakulapratibadDA vArastrI vAramuKyA ca .. 490 ..
gARikyaM gaRikAnAM ca samUhaH kaTyate buDEH .
asiknyantaHpuraprezyA dUtI saYcArikA smftA .. 491 ..
kuwwinI SamBalI cundI sEranDrI ganDakArikA .
powA vowA taTA cewI dAsI syAtkuwwahArikA .. 492 ..
pAYcAlikA putrikA syAtkAzWadantAdinirmitA .
smftA lepyamayI strI tu buDEraYjalikArikA .. 493 ..
dArAH kzetraM kalatraM ca BAryA sahacarI vaDUH .
saDarmacAriRI patnI jAyA ca gfhiRI gfhAH .. 494 ..
;p{0057}
upayAmaH pariRayanaM pARigrahaRaM vivAha udvAhaH .
kulabAlikA kulastrI pativratA sucaritA satI sADvI .. 495 ..
pAMSulA banDukI svEriRyasatI puMScalItvarI .
DarziRI kulawA proktA tvavinItABisArikA .. 496 ..
kAntaH syAtkamitA patirvarayitA BartA ca BoktA Davo,
rucyABIkavarABikASca ramaRaH prARADinATo'nugaH .
sUnuH santatirAtmajaSca tanujaH putraH prasUtiH sutaH,
tuk tokaM tanayaSca nandana iti prAjYErapatyaM smftam .. 497 ..
ApannasattvA gurvI syAdantarvatnI ca garBiRI .
dohadaM dOhfdaM SradDA lAlasA ca samAH smftAH .. 498 ..
sUtimAso vEjanano garBo BrURa iti smftaH .
arizwagfhamicCanti sUtikABavanaM buDAH .. 499 ..
vijAtA ca prajAtA ca prasUtA strI nigadyate .
garBASayo jarAyuH syAdulvaM ca kalalaM smftam .. 500 ..
kanyAputrastu kAnIno nAweraH syAnnawIsutaH .
banDuko banDakIputro gopyo dIsIsutaH smftaH .. 501 ..
bAlaH pAko'rBako garBaH potaSca pfTukaH SiSuH .
SAvo qimBaSca vijYeyo vawurmARavako mataH .. 502 ..
pravayAH sTaviro vfdDo yAtayAmaSca kaTyate .
jarA tu visrasA proktA dArakastaruRo yuvA .. 503 ..
;p{0058}
ambA savitrI jananI ca mAtA;
vaptA ca tAto janakaH pitA ca .
snuzA janI putravaDUrvaDUH syAt,
prajAvatI BrAtfvaDUH smftA ca .. 504 ..
duhitA tanayA putrI jAmAtA duhituH patiH .
dOhitrastatsuto naptA sa na pOtraSca kaTyate .. 505 ..
agrajaH pUrvajo jyezWaH kanizWo'varajo'nujaH .
BrAtfvyo BrAtfputraH syAd BrAtrIyo BrAtfjastaTA .. 506 ..
DAtrI syAdupamAtA BaginI jAmiH svasA ca vijYeyA .
tatputraH svasrIyo jAmeyo BAgineyaH syAt .. 507 ..
samAnodaryasodaryasagarBAH sodarAH samAH .
BrAtfvargasya yA jAyA yAtarastAH parasparam .. 508 ..
AtmIyaH svajano banDurApto jYAtiSca bAnDavaH .
sanABayaH sapiRqASca sagotrASca samAH smftAH .. 509 ..
tanustanUH saMhananaM SarIraM,
kalevaraM vigrahadehakAyAH .
aNgaM vapurvarzma puraM ca piRqaM,
kzetraM ca gAtraM ca GanaSca mUrtiH .. 510 ..
aMhriH pAdaScaraRaH pARiH SayapaYcaSAKakarahastAH .
kAmANkuSAH kararuhAH punarnavAH pARijA naKA naKarAH .. 511 ..
;p{0059}
kAYcIpadaM kalatraM jaGanaM jaGanaM SroRI kakudmatI jYeyA .
ArohaSca nitambaH kawI kawIraM trikasTAnam .. 512 ..
gudaH pAyurapAnaM syAtkawiproTO sPijO putO .
kukundarO samAcazwe jano jaGanakUpakO .. 513 ..
Bago yonirupasTaSca varANgaM smaramandiram .
SiSnaH SePo'Ta meQraSca tulye mehanaSePasI .. 514 ..
jAnuH syAdazWIvAn prasftA jaNGA ca Guwako gulPaH .
UruH sakTi picaRqaM jaWarodaratundakukzigarBAH syuH .. 515 ..
aNgulyaH karaSAKAH karRaH SrotraM SrutiH SravaH SravaRam .
grIvA DamanirmanyA SiroDarA kanDarA galaH kaRWaH .. 516 ..
reKAtrayANkitA grIvA  kambugrIveti kaTyate .
avalagnaM vilagnaM ca maDyamaM maDyamucyate .. 517 ..
muRqottamANgamastakaramOliSiraHSIrzamUrDakAni syuH .
tuRqaM vadanaM vaktraM lapanaM muKamAsyamAnanaM ca samam .. 518 ..
dfgdfzwinetralocanacakzurnayanAmbakekzaRAkzIRi .
aSrURi vAzparodananayanajalASrAsrunAmAni .. 519 ..
nayanopAntamapANgaH kanInikA nayanamaDyatArA ca .
kUrpaM BruvoSca maDyaM sfkva syAdozWaparyantaH .. 520 ..
;p{0060}
siqGinI nAsikA nAsA GrARaM GoRA ca kaTyate .
rasajYA rasanA jihvA tAlu kAkudamucyate .. 521 ..
doH pravezwo Bujo bAhurBujA ca smaryate buDEH .
gaRqo gallaH kapolaSca hanustulyArTavAcakAH .. 522 ..
muzko'RqaM vfzaRaH koSaH saNgrAho muzwirucyate .
jatru vakzoM'sayoH sanDirUrusanDiSca vaNkzaRaH .. 523 ..
roma tanUruhamuktaM nayanagataM pakzma muKagataM SmaSru .
aDaro dantacCada ozWa ucyate dantavAsaSca .. 524 ..
ozWasyADaScibukaM lalAwamalikaM BujAgramaMsaM ca .
kakzAM ca bAhumUlaM GAwAmavawuM kfkAwikAmAhuH .. 525 ..
urasijakucavakzoruhapayoDarAH stanasamAnanAmAni .
uktAH kucamuKacUcukavfntAni SiKA ca tulyAni .. 526 ..
BujamaDyamuro vakzo hfdayasTAnaM ca vatsamicCanti .
ekArTAH kaTyante daSanadvijadantaradaradanAH .. 527 ..
kroqamaNkastaTotsaNgaH prAgBAgo vapuzaH smftaH .
pfzWaM syAtpaScimo BAgaH kawO ca kawiSIrzakO .. 528 ..
jIvasTAnaM Bavenmarma pAdAgraM prapadaM matam .
sImantaH kaTyate strIRAM keSamaDye tu padDatiH .. 529 ..
keSAH SirasijamUrDajakacacikuraSiroruhAH smftA vAlAH .
tadbanDaviSezAH syurveRI DammillakuntalakavaryaH .. 530 ..
;p{0061}
hastaH pakzaH pASaH keSezu bahutvavAcakAH SabdAH .
alakaM kuwilAH keSA BramarakamuktaM lalAwasTam .. 531 ..
bAlAnAM tu SiKA proktA kAkapakzaH SiKaRqikA .
palitaM pARqurAH keSA vratinAM tu jawA sawA .. 532 ..
maRibanDaH pARimUlaM kaPaRiH kUrparaH smftaH .
tayormaDyaM prakozWaH syAtprakARqaH kUrparAMsayoH .. 533 ..
cetaScittaM manaH svAntaM hfdayaM mAnasaM samam .
ekAyanaM taTEkAgramekatAnaM ca tadgatam .. 534 ..
ADistu mAnasI pIqA vAYCato'rTo manoraTaH .
KamakzamindriyaM sroto hfzIkaM karaRaM smftam .. 535 ..
maDyANgulIkUrparayormaDye prAmARikaH karaH .
badDamuzwikaro ratniraratniH sakanizWikaH .. 536 ..
sampiRqitANgulirmuzwiH prasftiH kuYcitANguliH .
prasAritANguliH pARiH kaTyate pratalastalaH .. 537 ..
prAdeSaH syAtpradeSinyA tAlo maDyamayA Bavet .
gokarRo'nAmayA prokto vitastiH syAtkanizWayA .. 538 ..
Akalpo maRqanaM vezaH pratikarma prasADanam .
BUzaRaM syAdalaNkAro nepaTyABaraRe taTA .. 539 ..
samAlaBanamicCanti carcAM mArzwiM ca sUrayaH .
sTAsakaM hastavimbaM syAtparizkAraSca BUzaRam .. 540 ..
tilakaM tamAlapattraM citrakamuktaM viSezakaH puRqram .
racitA lalAwapawwe lalAwikA kaTyate reKA .. 541 ..
;p{0062}
BujaSiKarastanamaRqalakapolakaRWezu viracitA kuSalEH .
anulepanena leKA nigadyate patravallIti .. 542 ..
kuNkumaM GusfRaM varRaM proktaM lohitacandanam .
kASmIrajaM ca vidvadBiH kAleyaM jAguqaM smftam .. 543 ..
candanaM syAnmalayajaM SrIKaRqaM rohaRadrumaH .
mfganABirmfgamadaH proktA kastUrikA buDEH .. 544 ..
karpUro GanasAraH syAtkAkatuRqo'garuH smftaH .
tAmbUlaM kramukaM proktamaNgarAgo vilepanam .. 545 ..
upasaMvyAnaM pariDAnamantarIyaM ca nivasanaM tulyam .
prAvaraRaM saMvyAnaM pracCAdanamuttarIyaM ca .. 546 ..
arDorukaM varastrIRAM vAsaScaRqAtakaM smftam .
pariDAnAMSukagranTiH proktA nIvI taToccayaH .. 547 ..
celaM cIraM vAsaH karpawamAcCAdanaM nivasanaM ca .
ambaramaMSukamuktaM vastraM sicayaH pawaH powaH .. 548 ..
caturviDaM tu vijYeyaM tvaksUtrakfmiromajam .
pattrorRaM DOtakOSeyaM dukUlaM kzOmamizyate .. 549 ..
kArpAsaM vAdaraM proktaM vastrasyAnto mato'YcalaH .
ahataM syAnnavaM vAso jIrRamuktaM pawaccaram .. 550 ..
DOtamudgamanIyaM ca vartirvastirdaSAH sicaH .
ekArTA AvikOraBrarallakorRAyukambalAH .. 551 ..
;p{0063}
kaYcuko vAravARaH syAtkUrpAsaSca nicolakaH .
sragmAlA mAlyamAKyAtaM keSamaDye tu garBakaH .. 552 ..
praBazwakaM SiKAlambi turo nyastaM lalAmakam .
tiryagvakzasi vikziptaM vEkakzakamudAhftam .. 553 ..
grIvAyAM lambitaM prAjYEH prAlambakamiti smftam .
ApIqaH SeKarottaMsAvataMsAH Sirasi srajaH .
karRapUre'pi dfSyete taTottaMsAvataMsakO .. 554 ..
jatuyAvakalAkzA'laktakAH samAH sikTakaM maDUcCizwam .
kajjalamaYjanamaBihitamAdarSo darpaRo mukuraH .. 555 ..
tAqaNkastAqapattraM syAtkuRqalaM karRavezwanam .
karRAlaNkaraRaM sarvaM karRiketyaBiDIyate .. 556 ..
keyUramaNgadaM proktaM bAhumUlaviBUzaRam .
AvApaH parihAryaH syAtkawako valayaM taTA .. 557 ..
kaNkaRaM hastasUtraM ca viduH pratisaraM buDAH .
grIvAlaNkaraRaM sarvaM grEveyakamitIzyate .. 558 ..
aNgulyABaraRaM proktamaNgulIyakamUrmikA .
kaTyate'Ngulimudro ca BavedyA liKitAkzarA .. 559 ..
kalApaH saptakI kAYcI meKalA rasanA taTA .
kawisUtraM sArasanaM kiNkiRI kzudraGaRwikA .. 560 ..
siYjinI pAdakawakastulAkowistu nUpuram .
maYjIraM haMsakaM strIRAM caraRABaraRaM smatam .. 561 ..
;p{0064}
devacCandaH SatayazwirarDo mARavakaH smftaH .
hAro gucCArDagucCO ca gopucCaSca BavetkramAt .. 562 ..
ekAvalyekayazwiH syAtkaTyate sA ca kazWikA .
proktA nakzatramAlA ca saptaviMSatimOktikA .. 563 ..
hArAmaDyasTitaM ratnaM nAyakaM taralaM viduH .
cUqAmaRiM ca vidvAMso vadanti Sirasi sTitam .. 564 ..
AhuH kirIwamuzRIzaM kowIraM mukuwaM samam .
rAQA SoBA viBUzA syAdaBiKyA suzamAH samAH .. 565 ..
niBAlanaM niSAmanaM niDyAnamavalokanam .
IkzaRaM darSanaM dfzwirdyotanaM ca samaM smftam .. 566 ..
kawAkzo dfzwivikzepa Izacca hasitaM smitam .
hrIrlajjApatrapA vrIqA trapA mandAkzamucyate .. 567 ..
AliNganamupagUhanamAhuH pariramBaRaM parizvaNgam .
ASlezamaNkapAlIM kroqIkaraRaM ca tulyArTam .. 568 ..
saMveSanaM niDuvanaM samprayogo raho ratiH .
surataM mohanaM proktaM maRitaM ratakUjitam .. 569 ..
AryA BUmispfSo vESyA UKyASca viSaH smftAH .
jIvanaM vfttirAjIvo vArttA ceti nigadyate .. 570 ..
paRyAjIvA vaRijaH prApaRikA nEgamASca vEdehAH .
dvEguRiko vArDuziko vfdDyAjIvaH kusIdikaH proktaH .. 571 ..
;p{0065}
apamityakamudDAra fRaM syAtparyudaYcanam .
vfdDiH kalAntaraM proktaM kusIdaM vfdDijIvanam .. 572 ..
parivfttirvinimayo vEmeyaSca nigadyate .
prakrayaH kxptikaM proktaM BAwako'vakrayaH smftaH .. 573 ..
kzetrAjIvaH kfzikaH kfzIvalaH karzakaH kuwumbI ca .
sItyaM sasyaM proktaM vapraM kzetraM ca kedAram .. 574 ..
halaM syAllANgalaM sIraH PAlaH kuSika ucyate .
yoktraM tu raSmirAbanDaH SamyA ca yugakIlakaH .. 575 ..
kaTito lozwako lozwaH kowISaM lozwaBedanam .
SambAkftaM dvisItyaM syAtsItA lANgalapadDatiH .. 576 ..
godAraRaM ca kuddAlaM lavitraM dAtramucyate .
pratodaH prAjanaM totraM lUnaM dAtamiti smftam .. 577 ..
KalevAlI BavenmeWiH KalaDAnyaM KalaM smftam .
buSaH kaqaNgaraH proktaH kaRaH syAtkzudrataRqulaH .. 578 ..
DAnyaSUkaM ca kiMSAruH kaRiSaM DAnyaSIrzakam .
nAlaM kARqaM kzupo gucCo vrIhiH stambakariH smftaH .. 579 ..
raktaSAlirmahASAliH kalamASceti SAlayaH .
uddAlaH kaTitaH prAjYEH kodravaH koradUzakaH .. 580 ..
;p{0066}
maNgalyako masUraH syAtsidDArTaH sarzapaH smftaH .
AsurI rAjIkA ceti kaTyate rAjasarzapaH .. 581 ..
priyaNguH kaTyate kaNguratasI syAdumA kzumA .
kalAyaH KaRqiko jYeyaH sAtInaSca maniziBiH .. 582 ..
jartilaH kaTyate sadBiraraRyapraBavastilaH .
tilapiYjastilapejastaTA zaRQatilaH smftaH .. 583 ..
tfRaDAnyaM tu nIvAraH SyAmAkaH SyAmako Bavet .
vallA nizpAvakAH proktA AQakI tuvarI smftA .. 584 ..
BfzwaM DAnyaM lAjAH pfTukAScipiwASca kuwwitAste syuH .
BfzwA yavAstu DAnA darapakvA kaTyate'ByUzaH .. 585 ..
SUdro'ntyavarRo vfzalaH padyaH pajjaSca kaTyate .
leKakaH syAllipikaraH kAyasTo'kzarajIvakaH .. 586 ..
ABIraH syAnmahASUdro gopAlo vallavastaTA .
tvazwA ca kAzWataw takzA raTakAraSca varDakiH .. 587 ..
nAqinDamaH kalAdaH suvarRakAraSca muzwiko jYeyaH .
vEkawiko maRikAro DmAkAro lohakAraH syAt .. 588 ..
kzuramardI divAkIrtiScaRqilo nApitaH smftaH .
mAlAkArastu vijYeyo mAlikaH prAtihArikaH .. 589 ..
kumBakAraH kulAlaH syAttantuvAyaH kuvindakaH .
saMvAhako'NgamardI syAttunnavAyaSca sOcikaH .. 590 ..
;p{0067}
lepakaH palagaRqaH syAdraNgAjIvastu citrakft .
karma lepyAdikaM sarvaM pustakarma smftaM buDEH .. 591 ..
SElAlI SElUzaH kuSIlavaScAraRaH kfSASvI ca .
jAyAjIvo Barato nawastaTA syAnnawI kzudrA .. 592 ..
SilpinaH kAravaH proktAH prakftiSca manIziBiH .
nirRejakaH syAdrajakaH kalpapAlastu SORqikaH .. 593 ..
kEvarto DIvaro dAso matsyabanDI tu jAlikaH .
AnAyaH kaTyate jAlaM kuveRI matsyabanDanI .. 594 ..
vEtaMsikaH sOnikaH syAtkOwiko mAMsavikrayI .
sUnA syAd GAtanasTAnaM kfpARIlI ca kartarI .. 595 ..
carmakftpAdukAkAro nadDrI vadDrI ca kTyate .
mfgayurlubDako vyADo buDErvAgurikaH smftaH .. 596 ..
SulvA rajjurvarAwaSca vawastantrIrguRaH smftaH .
pASaH syAdbanDanagranTirvAgurA mfgajAlikA .. 597 ..
antAvasAyI caRqAlo nizAdaSca janaNgamaH .
SvapacaH pakvaSaScEva mAtaNgaH plavakaH smftaH .. 598 ..
kirAtAH SabarA nizwyAH pulindA nAhalA BawAH .
mAlA mlecCAdayo BillAH kaTyante hyantajAtayaH .. 599 ..
rogo ruk vyADirAkalyaM gado mAndyamapAwavam .
Ama Amaya AtaNka upatApo rujA smftA .. 600 ..
;p{0068}
kzavaTuH kaTyate kAso vepaTuH kampa ucyate .
davaTuH paritApaH syAd glAniSca klamaTuH smftaH .. 601 ..
rAjayakzmA kzayaH SozaH SoPaH SvayaTurizyate .
kilAsaM kaTyate siDma pAmA kacCUH KasaH smftaH .. 602 ..
kaRqUtiH kaRqUyA kaRqUH kaRqUyanaM taTA KarjUH .
jAgaryA jAgaraRaM prajAgaro jAgarA ca vijYeyA .. 603 ..
piwakaH sPowako gaRqaH SvitraM kuzWaM ca pARquram .
SlIpadaM pAdavalmIkaH pfzWagranTirgaquH smftaH .. 604 ..
keSaGnamindraluptaM syAdarSaSca gudakIlakaH .
mAyuH pittaH kaPaH SlezmA pratiSyAyaSca pInasaH .. 605 ..
vAtakI vAtarogI syAtsAtisAro'tisArakI .
siDmaSlezmArSasaMyogAtsiDmalaH Slezmalo'rSasaH .. 606 ..
dadruRo dadrurogI syAnnaHkzudraH kzudranAsikaH .
klinne yasyAkziRI pillaScillaScullaSca sa smftaH .. 607 ..
picaRqilo vfhatkukzistundilodarilO ca saH .
KalatiH SipivizwaH syAdEndraluptika eva ca .. 608 ..
anDo hyaneqamUkaH syAdeqo vaDira ucyate .
jaqaH kawaH smfto mUkaH kallamUkastvavAkSrutiH .. 609 ..
KaYjaH paqgustaTA SroRaH kuRirvikalapARikaH .
tuRqirunnatanABiH syAdvigro vigatanAsikaH .. 610 ..
;p{0069}
gaqulaH kaTyate kubjaH KarvaSAKastu vAmanaH .
pfSniH svalpaSarIraH syAtkirAtaH sa ca kaTyate .. 611 ..
AyurvedI BizagvEdyo dozajYaH syAccikitsakaH .
upacaryA cikitsA syAnnidAnaM heturucyate .. 612 ..
jANguliko vizaBizak vyAlagrAhyAhituRqikaH .
BEzajyaM BezajaM jAyuragadastantramOzaDam .. 613 ..
sinDUtTaM mARimanTaM ca sEnDavaM lavaRottamam .
kfzRopakulyA vEdehI mAgaDI pippalI kaRA .. 614 ..
SuRWI nAgaramuktA mahOzaDaM viSvaBezajaM viSvA .
maDukaM yazwimaDu syAdamftA vatsAdanI guqUcI ca .. 615 ..
ArdrakaM SfNgaveraM syAdajAjI jIrakaH smftaH .
vellajaM maricaM proktamUzaRaM ca manIziBiH .. 616 ..
sOvarcalastu rucakaH kustumburu ca DAnyakam .
trikawu tryUzaRaM vyozaM hiNgu rAmaWa ucyate .. 617 ..
harItakyaBayA paTyA DAtrI cAmalakI SivA .
kalirakzo viBItaH syAttritayaM triPalA smftA .. 618 ..
eqagajaH prapunAwo dadruDnaScakramardakaH proktaH .
SatamUlikA tvaBIrurnidigDikA kaRwakArikA vyAGrI .. 619 ..
;p{0070}
purAKyo mahizAkzaSca guggulaH syAtpalaNkazaH .
mahArajanamicCanti kusumBaM ca sumeDasaH .. 620 ..
hiNgulaM haMsapAdaM ca kuruvindaM nigadyate .
sAraGaM mAkzikaM kzOdraM maDu puzparasastaTA .. 621 ..
uSIraM vIraRImUlaM hrIveraM vAlakaM jalam .
mustakaH kuruvindaH syAd gundrA ca jaladAhvayaH .. 622 ..
;c{iti SrIBawwahalAyuDakftAyAmaBiDAnaratnamAlAyAM BUmikARqaM dvitIyaM samAptam .. 2 ..}
;p{0071}
;k{pAtAlakARqam}
;c{tftIyaM pAtAlakARqam}
vaqavAmuKaM pAtAlaM vErocananiketanam .
taTADoBuvanaM proktaM nAgaloko rasAtalam .. 623 ..
nimnamagADo gartaH SvaBraM SuziraM vapA bilaM vivaram .
antaramavawucCidraM nirvyaTanaM ranDrarokakuharadarAH .. 624 ..
nirayo durgatiScEva narakaH parikIrtitaH .
nArakA jantavaH pretA yAtyAScEvAtivAhikAH .. 625 ..
yAtanA kAraRA proktA kArA banDanamucyate .
AbADA vedanA duHKamartiH pIqA vyaTA taTA .. 626 ..
vfjinaM duritaM duzkftamaGamaMhaH kilvizaM tamaH kalkam .
enaH kalmazamaSuBaM pApaM syAtpAtakaM pApmA .. 627 ..
niDanaM nASo mutyurmaraRaM paYcatvamatyayaH kAlaH .
saMsTA syAddizwAnto nimIlanaM dIrGanidrA ca .. 628 ..
parAsurupasampannaH pramItaH saMsTito mftaH .
pretaH paretaSca taTA kuRapaH Savamucyate .. 629 ..
;p{0072}
kabanDaH kaTyate ruRqaH kzatamIrmamarurvraRaH .
asfgDarAjinaM carma kfttistvak parikIrtitA .. 630 ..
palalaM jANgalaM mAMsaM palaM piSitamAmizam .
kravyaM tarasamekArTaM visraM syAdAmaganDikam .. 631 ..
kzatajaM lohitamasraM ruDiramasfk SoRitaM ca raktaM syAt .
asTIni DAtukIkasakulyAni Bavanti tulyAni .. 632 ..
SarIrasyAsTi kaNkAlaM taTA syAdasTipaYcaram .
Siraso'sTi karowiH syAtkapAlaM SakalaM ca tat .. 633 ..
SAKAsTi nalakaM proktaM pfzWasyAsTi kaseru ca .
kaRqarA syAnmahAsnAyuH snasA snAyuH SirA smftA .. 634 ..
mastizkaM mastakasneho vapA medo vasA smftA .
antraM purItatkaTitaM kAlaKaRqaM yakfnmatam .. 635 ..
bukkaM syAdagramAMsaM ca tilakaM kloma kaTyate .
kfmiH kIwastu nIlaNguH pulakaSca samaH smftaH .. 636 ..
ucyate varca uccAro varcasko'vaskaraH Sakft .
gUTaM kIwaM ca viw vizWA purIzaM SamalaM malam .. 637 ..
SukraM vIryaM balaM bIjamindriyaM reta ucyate .
SmaSAnaM syAtpitfvanaM citA cityA ca kaTyate .. 638 ..
krandataM ruditaM proktaM vilApaH paridevanam .
apasnAnaM mftasnAnaM nivApaH pitftarpaRam .. 639 ..
;p{0073}
vizaDaradandaSUkapavanASanasarpasarIsfporugavyAla-
BujagaBujaNgakumBInasapannaganAgaBoginaH .
ahiPaRaBftpfdAkukAkodarakaYcukicakrigUQapAd,
dvirasanakAdraveyadarvIkaradfkSrutayo BujaNgamAH .. 640 ..
ASIvizo dIrGapfzWaH kuRqalI jihmagaH smftaH .
PaRaH PaRA PawA proktA vizaM syAdgaralaM garaH .. 641 ..
aheH SarIraM BogaH syAdASIrdaMzwrABiDIyate .
Bavettilitso gonAso vAhaso'jagaraH SayuH .. 642 ..
alagardo jalavyAlo rAjilo quRquBaH smftaH .
ahIraRI syAddvimuKo rAjasarpaSca sarpaBuk .. 643 ..
nirlvayanI nirmokaH kaYcuka uktA BujaNgamuktA tvak . .
vamrIkUwaM nAkurvalmIko vAmalUraSca .. 644 ..
upajihvopadIkA ca vamrI syAdupadehikA .
alaM vfScikalANgUlaM druta AliSca vfScikaH .. 645 ..
brahmaputraH SOlkikeyo dAradaSca pradIpanaH .
rasaH sOrAzwrakaH kzveqastIkzRaSca vizamucyate .. 646 ..
;p{0074}
SfNgiko vatsanABaSca kAlakUwo halAhalaH .
kAkolo visPuliNgaSca tadBedAH syuranekaDA .. 647 ..
ApastoyaM GanarasapayaH puzkaraM meGapuzpaM,
kaM pAnIyaM salilamudakaM vAri vAH SambaraM ca .
arRaH pATaH kuSajalavanaM kzIramamBo'mbu nIraM,
proktaM prAjYErBuvanamamftaM jIvanIyaM dakaM ca .. 648 ..
atalasparSamagADaM gamBIraM syAd gaBIramasTAgam .
nAvA tAryaM nAvyaM drAgBftakaM tatkzaRodDftaM toyam .. 649 ..
prAleyamavaSyAyastuhinaM SiSiraM himaM tuzAraM ca .
mihikA syAnnIhAro himasaMGAto himAnI ca .. 650 ..
romAYcaH pulakaH syAtkaRwakamudGuzaRamullakasanaM ca .
romodgamaromavikAraromaharzAH samAnArTAH .. 651 ..
ratnAkaraH sarasvAnudaDirudanvAnsaritpatirakUpAraH .
pArAvArastoyaniDirarRavajalarASisAgarasamudrAH .. 652 ..
vIcI BaNgastaraNgaH syAttanmahattve ca kaTyate .
UrmirutkalikollolaH kallolo laharI taTA .. 653 ..
maryAdA kUladeSo'sya velA vfdDiSca vAriRaH .
velAvanaM tu vijYeyamupakaRWe'sya yadvanam .. 654 ..
sAMyAtrikaH potavaRik potaH pravahaRaM smftam .
kUpako guRavfkzaH syAnniryAmaH karRaDArakaH .. 655 ..
;p{0075}
antarjalacaraM sattvaM krUraM yAdo'BiDIyate .
avahAraH smfto grAhaH kumBIro nakra ucyate ..
kacCapaH kamaWaH kUmastadBAryA ca qulI smftA .. 656 ..
vEsAriRo visAraH pfTuromA jalacaro Jazo matsyaH .
timiranimizaSca mInaH SakalI SalkI ca vijYeyaH .. 657 ..
sahasradaMzwraH pAWInaH prozWI ca SaParI smftA .
nalamInaScilicimaH kulIraH karkawo mataH .. 658 ..
SAlaH SakulaH kuliSo rAjIvo rohitaSca pallavakaH .
SfNgImadguravAgusanandyAvartAdayo mahAmatsyAH .. 659 ..
matsyaviSezo makaraH karimakaro Bavati tadviSezastu .
cIrillitimitimiNgilAdayo mahAmatsyAH .. 660 ..
kzudrARqo matsyasaMGAtaH potADAnaM ca kaTyate .
gaRqUpadaH kiYculako jalOkAH syurjalOkasaH .. 661 ..
maRqUkaH plavako BekaH SAlUro darduro hariH .
plavaNgamaH plavagaH syAdvarzABUstadvaDUH smftA .. 662 ..
yAvanto dfSyante narakarituragAdayaH sTale jIvAH .
tAvantaH salilezvapi jalapUrvAste tu vijYeyAH .. 663 ..
uktA muktA mOktikaM SOktikeyaM,
muktAsPowaH SuktirAKyAyate ca .
;p{0076}
kambuH SaNKaH kzullakAH kzudraSaNKAH,
SambUkAste syuH kapardo varAwaH .. 664 ..
sinDuH sravantI tawInI taraNgiRI,
nadI DunI nirJariRI ca nimnagA .
kUlaNkazA SEvalinI sarasvatI,
samudrakAntA hradinI taTApagA .. 665 ..
srotaH srotasvinI karzUH kulyA dvIpavatI sarit .
roDo vaprastu vijYeyo Bidya udDayo nadaH smftaH .. 666 ..
tIraM kUlaM tawaM kacCaH prapAto roDa ucyate .
arvAkkUlamapAraM syAtparaM pAramiti smftam .. 667 ..
pAtraM tu kUlayormaDyamAvartaH payasAM BramaH .
pUraH syAdamBaso vfdDiH Peno qiRqIra ucyate .. 668 ..
oGaH pravAho veRI ca DArA sroto rayaH smftaH .
samBedaH saNgamo nadyoH saMvedyaSca nigadyate .. 669 ..
sEkataM pulinaM dvipaM sikatA vAlukA smftA .
maDye dvIpamantarIpaM hradastoyASayo mataH .. 670 ..
cakrARi puwaBedAH syuH seturvaraRa ucyate .
AtarastarapaRyaM ca talpaM syAduqupaH plavaH .. 671 ..
tarIrnOrmaNginI beqA nOdaRqaH kzepaRI smftA .
aritraM kowipAtraM syAtpulindo maNga ucyate .. 672 ..
;p{0077}
BAgIraTI surasaridvizRupadI jAhnavI tayA gaNgA .
mandAkinI tripaTagA saridvarA tridaSadIrGikA proktA .. 673 ..
godAvarI ca godA kAlindI dinakarAtmajA yamunA .
SoRo hiraRyabAhurmekalakanyA ca narmadA revA .. 674 ..
veSantaH palvalaM tallaM kAsAraH sarasI saraH .
AKAto devaKAtaH syAtKAtA puzkariRI Bavet .. 675 ..
ADAraSca taqAgaM syAdAlI pAlI ca kaTyate .
pariKA dIrGikA proktA KAtA yA paritaH puram .. 676 ..
parIvAho jalocCavAsa utsaH prasravaRaM smftam .
vipruzo bindavaH proktAH pfzataH pfzatAstaTA .. 677 ..
picCilaM syAdvijapilaM paNkaH SAdo nizadvaraH .
jambAlaH kardamaH prokto buDEricikilastaTA .. 678 ..
sahasrapattraM SatrapattramambujaM
kuSeSayaM tAmarasaM saroruham .
visaprasUnaM kamalaM mahotpalaM,
sarojamabjaM nalinaM ca puzkaram .. 679 ..
rAjIvamaravindaM ca padmaM paNkajamizyate .
raktaM kokanadaM proktaM puRqarIkaM sitAmbujam .. 680 ..
sOganDikaM ca kahlAraM syAdindIvaramutpalam .
nIlotpalaM kuvalayaM kEravaM kumudaM viduH .. 681 ..
;p{0078}
karRikA bIjakoSaH syAtkiYjalkaM kesaraM smftam .
mfRAlaM syAdvisaM kando visinI nalinI Bavet .. 682 ..
kumudvatI kumudinI buDEH kEraviRI smftA .
SevAlaM SEvalaM proktaM jalaSUkaM ca nIlikA .. 683 ..
anDuH kUpaH praDirnemiScurI cuRQI ca cUtakaH .
nipAnamudapAnaM ca vApyAhAvaSca kaTyate .. 684 ..
udGAwakaM GawIyantraM pAdAvarto'raGawwakaH .
pAnaM tu sAraRiH proktA praRAlI jalapadDatiH .. 685 ..
;c{iti SrIBawwahalAyuDakftAyAmaBiDAnaratnamAlAyAM pAtAlakARqaM tftIyaM samAptam .. 3 ..}
;p{0079}
;k{sAmAnyakARqam}
;c{caturTaM sAmAnyakARqam}
nikaranikAyanivahavisaravrajapuYjasamUhasaYcayAH,
samudayasArTayUTanikurambakadambakapUgarASayaH .
cayasamavAyavfndasandohasamAjavitAnasaMhati-
prakaraGanOGasaMGasaMGAtavrAtakulotkarAH smftAH .. 686 ..
pawalaM pewakaM cakraM cakravAlaM ca maRqalam .
jAlaM jAtaM taTA vyUhavArastomASca te smftAH .. 687 ..
sUkzmaleSalavaSlakzRakzudradaBrakaRARavaH .
kiYcinmAtratanustokahrasvAlpatruwayaH samAH .. 688 ..
prAgryaM prAgraharaM pravekamaparaM varyaM vareRyaM varaM,
SrezWaM prezWamanuttamaM ca maDuraM maYju priyaM maYjulam .
hfdyaM hAri manoharaM ca ruciraM kAntaM paraM sundaraM,
sOmyaM sADu ca valgu cAru suzamaM vAmaM SuBaM peSalam .. 689 ..
;p{0080}
agryaM praDAnaM pramuKaM purogaM,
muKyaM parArDyaM pravaraM pravarham .
agresaraM sattamamuttamaM ca,
grAmaRyamagraRyamudAharanti .. 690 ..
SaNkA vitarkaH sandehaH saMSayArekaviBramAH .
vicikitsA vikalpaSca BrAntirekArTavAcakAH .. 691 ..
samIpaM sanIqaM samaryAdamArAt,
sadeSaM saveSaM sasImopakaRWam .
taTAByarRamaByagramaByASamAhu-
rbuDAH sanniDAnAntike sannikfzwam .. 692 ..
AsannaM saviDaM pArSvamupAntamapadAntaram .
viprakfzwaM paraM dUramArAd vyavahitaM smftam .. 693 ..
sadfk samAnaH sadfSaH sadfkzaH,
praKyaH prakASaH pratimaH prakAraH .
tulyaH samaH sanniBa ityaBinnAH,
SabdAH prayogezu gavezaRIyAH .. 694 ..
lolaM capalaM cawulaM pracalaM taralaM pariplavamaDIram .
pAriplavaM ca DIrAScalAcalaM caYcalaM ca kaTayanti .. 695 ..
vakraM vfjinaM BaNguramAvidDaM vellitaM nataM jihmam .
BugnamarAlaM kuwilaM vyAkuYcitamUrmimatkaTitam .. 696 ..
;p{0081}
drAk capalaM laGu maNkzu srAk tUrRaM tvaritamASu SIGramaram .
ahnAya satvaraM ca kzipraM drutamaYjasA Jawiti .. 697 ..
satataM santatamaniSaM nityamajasraM ca SaSvadaSrAntam .
aviratamanavarataM syAdekArTamanAratamasaktam .. 698 ..
vfhaduru guru vistIrRaM puru pfTu pfTulaM mahadviSAlaM ca .
vyUQaM vipulaM rudraM varizWamekArTamuddizwam .. 699 ..
yugmaM yugaM ca yugalaM dvandvaM dvitayaM yamaM yamalam .
strIpuMsostu yugmaM miTunaM parikaTyate sadBiH .. 700 ..
prAjyaM BUri praBUtaM ca pracuraM bahulaM bahu .
purujaM puzkalaM puzwamadamramaBiDIyate .. 701 ..
AcitaM nicitaM vyAptaM CannaM kIrRaM ca saNkulam .
AkulaM BaritaM pUrRaM nAtinAnArTavAcakAH .. 702 ..
pratyAKyAtaM pratikziptaM pratyAdizwaM nirAkftam .
nirastamapavidDaM ca prAjYAH parihftaM viduH .. 703 ..
atyAkAraH pariBavo nikAraSca parABavaH .
anAdaraScABiBavastiraskAraSca kaTyate .. 704 ..
GoraM pratiBayaM BImaM dAruRaM syAdBayAnakam .
ABIlaM BIzaRaM BIzmaM BEravaM ca BayAvaham .. 705 ..
saKyaM sAptapadInaM sOhArdaM sOhfdaM taTA snehaH .
mEtrI prItirajaryaM saBAjanaM saNgataM proktam .. 706 ..
;p{0082}
AdiragraM purA pUrvaM praTamaM prAk puraH smftam .
upajYopakramAramBO paScAcca caramaM Bavet .. 707 ..
rahaH pracCannamekAntaM niHSalAkamupahvaram .
upAMSu vijanaM proktaM rahasyaM guhyamucyate .. 708 ..
kEtavaM kapawaM kUwaM vyAjacCadmopaDicCalam .
mizaM niBaM ca nirdizwaM vyapadeSaSca sUriBiH .. 709 ..
icCA vAYCA spfhA kANkzA kAmanepsA rucistaTA .
ASaMsA ceti tulyArTA niScitaM niyataM smftam .. 710 ..
jIrRaM jaratpurARaM pratnaM pratanaM purAtanaM proktam .
navyaM navaM navInaM syAnnUtanamaBinavaM nUtnam .. 711 ..
nivftaM vezwitamuktaM parivfttaM valayitaM parikziptam .
AvarhitamunmUlitamutpAwitamudDftaM ca samam .. 712 ..
kftsnaM samagraM sakalaM samastaM,
sarvaM ca viSvaM niKilAKile ca .
KaRqArDanemAH SakalaM ca BittaM,
sAmItyasampUrRasamAnasaMjYAH .. 713 ..
avakIrRamavaDvastaM tyaktamutsfzwamujJitam .
anAdftamavajYAtamapahastitamizyate .. 714 ..
AgUH saNgarasanDApratiSravAH saMSravaH pratijYA ca .
helA syAdavahelaM rIQAvajYAvalIQA ca .. 715 ..
;p{0083}
mUlIkarma proktaM saMvananaM kAmarRaM vaSIkaraRam .
vipratisAro'nuSayaH paScAttApo'nutApaH syAt .. 716 ..
kzAmaM SAtaM kfSaM kzIRaM pelavaM talinaM tanu .
nirantaraM GanaM sAndraM bahulaM viraletaram .. 717 ..
niviqaM nivirISaM ca dfQaM gAQaM pracakzate .
kAmaM prakAmaM paryAptaM nitAntaM BfSamucyate .. 718 ..
atyarTamatimaryAdamativelaM ca kaTyate .
vyavaDAnaM tiroDAnamantarDirapavAraRam .. 719 ..
parasparaM miTaH proktamanyonyamitaretaram .
kOtUhalaM vinodaH syAtkOtukaM ca kutUhalam .. 720 ..
AlI SreRyAvalI paNktirvITI rAjI ca kaTyate .
kzOraM ca BadrAkaraRaM muRqanaM vapanaM smftam .. 721 ..
darpo mado'valepo mAno garvo BavedahaNkAraH .
AveSaH saMvegaH saMramBaH samBramastaTAwopaH .. 722 ..
prARaH sTAma balaM dyumnamojaH Suzma taraH sahaH .
pratApaH pOruzaM tejo vikramaH syAtparAkramaH syAtparAkramaH .. 723 ..
anukroSaH kfpA SUkaM dayA ca karuRA GfRA .
pratikzaRamaBIkzaRaM ca BUyaH syAdasakfnmuhuH .. 724 ..
AtaNko BayamASaNkA darastrAsaSca sADvasam .
marzaH kzamA titikzA ca kzAntiruktA sahizRutA .. 725 ..
;p{0084}
vERavo laguqo ramBo daRqo yazwiSca kaTyate .
gatirvIKA vihAraH syAtparisarpaH parikramaH .. 726 ..
aRiraSristaTA kowiraSraH koRaSca kaTyate .
kaSmalaM malinaM mlAnaM malImasamudAhftam .. 727 ..
BftirBftyA ca karmaRyA vetA mUlyaM ca vetanam .
lipirAleKyaleKA syAllipirleKAkzarasya ca .. 728 ..
kalpanaM kartanaM proktaM varDanaM CedanaM taTA .
vyatyayaH syAdviparyAso vEparItyaM viparyayaH .. 729 ..
apahnavo'palApaH syAdapajYAnamapAtyayaH .
SranTanaM granTanaM gumPaH sandarBo racanA smftA .. 730 ..
udvartanamutsAdanamAhuH sotprAsahasitamupahasitam .
utpiYjalamAkulakaM syAdanupadamanvaganvakzam .. 731 ..
gOraH SvetaH sitaH SuBrO valakzo Davalo'rjunaH .
hariRaH pARquraH pARquravadAtaSca pARqaraH .. 732 ..
aruRaH SoRo rakto mAYjizWaH pAwalastaTA tAmraH .
lohita ityekArTAH kaviBiH SabdAH prayajyatante .. 733 ..
asitaM Siti kfzRaM ca kAlaM nIlaM ca mecakam .
SyAmaM tu SyAmalaM rAmaM pAlASaM haritaM harit .. 734 ..
hariH kadruH kaqAraSca puNgalaH parikIrtitaH .
pItaM hAridramAKyAtaM SyAvaM tu kapiSaM smftam .. 735 ..
;p{0085}
piNgaH piSaNga ityukto baBruH kapilaH piNgalaH .
sAraNgaH Sabalo varRaH kalmAzaH kfzRapARquraH .. 736 ..
piYjaraH pItaraktaH syAdDUsaraH stokapARquraH .
raktaSyAmo BavedDUmro DUmalaH sa ca kaTyate .. 737 ..
SyenI kumutapatrABA SukABA hariRI smftA .
japAkusumasaMkASA lohinI parikIrtitA .. 738 ..
paripAwyAnupUrvI syAdupaSAyo'nupAtyayaH .
anukramaSca paryAyo viSAyaH parikIrtitaH .. 739 ..
IrzyA syAtkuhanA damBo miTyAcaryA ca kukkuwiH .
kusftirnikftirmAyA SAmbarI paTakalpanA .. 740 ..
citrakirmIrakalmAzaSabalonmiSrakarburAH
karambaH kavaraH SAraH sampfktaH KacitaH samAH .. 741 ..
AyallakamutkaRWA syAdutkalikA ratiSca raRaraRakam .
OtsukyaM hflleKo virahaviyogO ca tulyArTO .. 742 ..
pratikUlaM pratilomaM pratIpamuktaM prasavyamekArTam .
apavAritaM ca pihitaM saMvItaM saMvftaM sTagitam .. 743 ..
AhuH pratIkamavayavamapaGanamaNgaM taTEkadeSaM ca .
ulvaRamudDatamudBawamuktawamiti nAtinAnArTAH .. 744 ..
samAjaH saMsadAsTAnI saBA syAtparizatsadaH .
citramadButamAScaryaM vismayaScodyamucyate .. 745 ..
;p{0086}
preNKolitaM taralitaM preNKitaM lulitaM smftam .
yuktaM syAducitaM nyAyyaM prAptamOpayikaM taTA .. 746 ..
AhitaM nihitaM nyastamAropitamiti smftam .
badDaM pinadDamAmuktamapinadDaM ca kaTyate .. 747 ..
vaYcanaM cAtisanDAnaM vyalIkaM syAtpratAraRam .
vipralamBo visaMvAdo vipralApaSca kIrtitaH .. 748 ..
vyalIkamaparADaH syAdAgo mantuSca vipriyam .
praRatiH syAdanunayaH praRipAtaSca sAntvanam .. 749 ..
udGAta uktaH prastAvo vAraScAvasaraH kzaRaH .
vadantyupanataM prAjYA upasannamupasTitam .. 750 ..
prAMSUccamunnataM tuNgamudagraM dIrGamAyatam .
ayantritaM syAduddAmamucCfNKalamanargalam .. 751 ..
viSadaM prakawaM spazwaM prakASaM sPuwamizyate .
tatkzaREkapade tulye sadyaH sapadi ca smfte .. 752 ..
viSaNkawaM viSAlaM syAtkarAlaM vikawaM taTA .
nistalaM vartulaM vfttaM sTapuwaM vizamonnatam .. 753 ..
avagAho jaladroRI nirvedaH Keda ucyate .
pramAdo'navaDAnaM syAdatyADAnamatikramaH .. 754 ..
nirveSa upaBogaH syAdABogaH paripUrRatA .
avagItaM muhurdfzwamupalabDaM ca yadBavet .. 755 ..
;p{0087}
vAmaM savyaM viduH prAjYA apasavyaM ca dakziRam .
pratikUlAnukUlArTe apazWu tvanapazWu ca .. 756 ..
viparitaM parAcInamapAcInaM parANmuKam .
smftaM kOsIdyamAlasyamupaDA tu parIkzaRam .. 757 ..
vivaDo vIvaDo BAraH paryAhAraSca kaTyate .
kAcaM Sikyamiti proktaM BArayazwirvihaNgikA .. 758 ..
sOzWavaM syAdavazwamBo haWaH prasaBamucyate .
pragraho grahako vandI paRo'kzezu glahaH smftaH .. 759 ..
prAyaH syAdBojanatyAgaH saMnyAso'naSanaM smftam .
moGaM muDA'PalaM banDyaM nataM namraM ca banDuram .. 760 ..
smftaM vaRijyaM vARijyaM vaRijyA ca samaM trayam .
yudDArTe dve prayujyete dOrmadyaM ca karIrakam .. 761 ..
AkUtaM syAdaBiprAyo vyAkUtirBaNgirucyate .
sTaRqilaM saMskftA BUmirayanaM sTAnamucyate .. 762 ..
pratyagramuktaM sadyaskamupAgramupasarjanam .
dolA preNKolanaM preNKA utsavaH syAnmahaH kzaRaH .. 763 ..
gavalaM mAhizaM SfNgaM dftiScarmaprasevakaH .
samudgaH sampuwo jYeyo vaqiSaM matsyabanDanam .. 764 ..
;p{0088}
kfte pratikftaM prAjYEH pratiniryAtanaM smftam .
sapattrAkaraRaM proktaM yatparasyAtipIqanam .. 765 ..
samAsaH syAtsamAhAraH saMkzepaH saNgrahastaTA .
vyAsaH prapaYco vistAraH sa ca Sabdasya vistaraH .. 766 ..
unnaM klinnaM smftaM nunnaM kziptaM tunnaM ca pIqitam .
pannaM tu patitaM proktaM sannaM SAntaM ca sUriBiH .. 767 ..
nyaYcitaM syAdaDaHkziptaM kziptamUrDvamudaYcitam .
kAcitaM sajjitaM proktaM rUzitaM guRqitaM smftam .. 768 ..
vizkamBaH pratibanDo viSramBaH kaTyate ca viSvAsaH .
sammardaH syAtparimala upamardo viprakAraH syAt .. 769 ..
upADirDarmacintA syAnniHSoDyamanavaskaraH .
kupriyaM ca jaGanyaM syAnniHSezaM nyakzamizyate .. 770 ..
upakAro Baved droho doza AdInavo mataH .
kazAyaM tuvaraM proktaM suruNgA sanDirucyate .. 771 ..
asOmyaM yadBaveccakzuracakzustatpracakzate .
avahitTaM ca SabdajYA AkArasya nigUhanam .. 772 ..
saMstavaH syAtparicayaH prasAdaH praRayaH smftaH .
pravAraRaM mahAdAnaM saNgalpaH karma mAnasam .. 773 ..
anAyAsArTakaM PARwamantargaqu nirarTakam .
svAcCandyaM nirnimittaM ca yadfcCetyaBiDIyate .. 774 ..
;p{0089}
AdyamAdimamantyaM syAdantimaM cAgryamagrimam .
maDyamaM maDyamIyaM ca maDyandinamudAhftam .. 775 ..
namasyA vandanA proktA tapasyA niyamasTitiH .
parivrajyA vratAdAnaM vrajyA'wyA ca gatiH smftA .. 776 ..
riktaM tucCamasAraM tu Palgu vyuzwiH PalaM smftam .
kalilaM gahanaM proktaM SlaTaM SiTilamucyate .. 777 ..
svatantravfttirvyutTAnamaByutTAnaM ca gOravam .
saMsTAnaM saMniveSaH syAdAsTAnaM nfpateH saBA .. 778 ..
saNkaTAnyonyasaNgItiH pratipattiH pragalBatA .
ucyata Urja utsAho BfkuwirBrukuwistaTA .. 779 ..
upajApo BavedBedaH sAma sAntvamiti smftam .
taTeti pratyayaH SradDA saMskAro vAsanA smftA .. 780 ..
smftamAsTitamAkrAnAtaM pratIzwaM patadAhftam .
pracCAditaM syAtsaMvItaM praSastaM saMskftaM smftam .. 781 ..
unmATaH kUwayantraM syAdavapAto'vawaH smftaH .
DarmaH svaBAvaH AtmA syAdavekzA pratijAgaraH .. 782 ..
smftaM paruzamasnigDamAcArAtikramaH kriyA .
uccaRqamapralambaM syAnmAQiH pattraSirA smftA .. 783 ..
;p{0090}
ahamahamikA tu sA syAdyatkriyata sparDayADikaM kiYcit .
yatra vfTABiniveSastAmAhopuruzikAM viduH prAjYAH .. 784 ..
siMhanAdo Bavet kzveqA gaRqUzo muKapUraRam .
praBAvatAM vadantyAryAH praButAM praBavizRutAm .. 785 ..
paraBAgo guRotkarzaH sparDA saMharza ucyate .
AyAmaH smfta AnAhaH pariRAho viSAlatA .. 786 ..
;c{iti SrIBawwahalAyuDakftAyAmaBiDAnaratnamAlayAM sAmAnyakARqaM caturTaM samAptam .. 4 ..}
;p{0091}
;k{anekArTakARqam}
;c{paYcamamanekArTakARqam}
eko'rTo bahuBiH SabdEH kaTitaH kaTyate'DunA .
ekasyEva tu Sabdasya bahuzvarTezu vartanam .. 787 ..
rudre'pi KaRqaparaSurvESravaRe'pyekakuRqalaH proktaH .
dvAre'pi pratihAraH prAkArAgre'pi kapiSIrzam .. 788 ..
paryApte'pi kftaM syAdAhavanIyAdizu trizu tretA .
sandehe'pi dvAparamAhuH kalahe'pi kaliSabdam .. 789 ..
senAyAmapi kawakaM prARidyUtaM vadanti yudDe'pi .
rakzasyapi puRyajanaM mfdBARqe'pyuzwrikAmAryAH .. 790 ..
SvetaM rajate'pyuktaM rajataM hAre Sare'pi kiMSAruH .
damBe'pi gahvaraM syAdupahvaraM sanniDAne'pi .. 791 ..
nayanacCade'pi vartma pratigrahaH sEnyapfzWaBAge'pi .
SlezmaRyapi KewaH syAjjAmiH kulabAlikAyAM ca .. 792 ..
ganDo leSe'pyuktaH karuRApratipAdane tapasvI ca .
maRibanDakanizWakayormaDyaviBAge'pi karaBaH syAt .. 793 ..
;p{0092}
cintAyAmapi carcA jagatI rAjapraDAnaloke'pi .
fturaNganArajasyapi vikawaM SrezWe'pi nirdizwam .. 794 ..
kavace'pi vAravARaM jImUtaM parvate'pi kaTayanti .
vyUhaM racanAyAmapi dArvAGAwe'pi Satapattram .. 795 ..
karaRaM kAye'pi syAduzRIzo mUrDavezwane'pyuktaH .
mAtrA paricCade'pi kzudraH krUre SrutO nigamaH .. 796 ..
vfjinaH keSe'pyuktaH sTARuH kIle'pi kuYjare nAgaH .
gaYjo BARqAgAre gomuKamupalepane'pi syAt .. 797 ..
tejasyapi DAma syAdADAre'pyASayo GawA gozWyAm .
kulyA kulastriyAmapi tAro muktAguRe'pyuktaH .. 798 ..
karmavipAke'pi daSAgatI smfte kAnane'pi davadAvO .
cUqASiKe Sirasyapi hastinyAM DenukAgaRike .. 799 ..
pratipatpratipattAvapi SAdaH Sazpe GfRA jugupsAyAm .
utAlamunnate'pi SrezWe'pi nigadyate suraBiH .. 800 ..
saMvartaH parivartaSca hAyane kaTyate'mbare nAkaH .
parimARe'pi prasTaH sarvAtmani sarvasannAhaH .. 801 ..
patnyAmapi dvitIyA darBe'pi pavitramavaDiravawe'pi .
prakftAvapi praDAnaM vivakzitaM SoBane'pi syAt .. 802 ..
atimAtre'pyativelaM kAye'pyutseDa izyate sadBiH .
pfzWAsTanyapi vaMSaH kadalI karivEjayantyAM ca .. 803 ..
;p{0093}
jAlaM kapawe'pyuktaM kapAlamuktaM GawAdiSakale'pi .
rizwaM pApASuBayorarizwamaSuBe'pi nirdizwam .. 804 ..
vyAse'pi vigrahaH syAnmAnaviSeze'pi pOruzavyAmO .
helA prastAve'pi pragraha AbanDane'pyuktaH .. 805 ..
kuYjarakare'pi SuRqA grAvA SEle BavaSca saMsAre .
bAle'pi bAliSaH syAtkalaDOtaM SAtakumBe'pi .. 806 ..
SAKAyAmapi pariDirvasatirjEnASrame'pi nirdizwA .
anvezaRe'pi mArgo Badro vfzaBe vake DvANkzaH .. 807 ..
maRidoze'pi trAso vatsaH saMvatsare'pi nirdizwaH .
vAmaH pratikUle'pi proktO Sukle'pi SucirAmO .. 808 ..
hyastanadine'pi kalyaM netraM mUle rajasyapi parAgaH .
BrURo garBiRyAmapi BUtirviBave balaH kAke .. 809 ..
girisAnunyapi vapraM talpaM dArezu cakzuzi jyotiH .
cOryAdAvapi hiMsA prasaraH praRaye'pi nirdizwaH .. 810 ..
saMGAte'pi grAmo BUtendriyaSabdavizayakaraRAnAm .
zaRqaSca pAdapAnAM skanDaH karinaraturaNgARAm .. 811 ..
nandyAvartaH saralaH SAlaH kAko Davo'YjanastilakaH .
padmaspandanamokzA vfkzaviSeze'pi dfSyante .. 812 ..
kawutiktakazAyAstu sOraBye'pi prakIrtitAH .
SoBArTe'pi prayujyante lakzmISrIkAntiviBramAH .. 813 ..
;p{0094}
AryaH syAtsOvidalle'pi vrIhAvapyaRurizyate .
caRqAle'pi divAkIrtirvivasvAn devatAsvapi .. 814 ..
snehe'pyapahnavaH prokto dveze'pyanuSayaH smftaH .
surate'pi vyavAyaH syAnnEgamaSca ftAvapi .. 815 ..
durgamArge'pi kAntAraM gfhavAwyAM ca nizkuwaH .
rUpaM mfge'pi vijYeyaM baBruH syAnnakule'pi ca .. 816 ..
antardehe'pi kozWaH syAccatvaraM prANgaRe'pi ca .
duScarmaRyapi nirdizwaH Sipivizwo manIziBiH .. 817 ..
saMstaraH prastahe'pyukto hanO kuYjo raRe spaSaH .
garjanmeGe'pi parjanyaH sanDA syAdavaDAvapi .. 818 ..
vyavasTAyAM ca saMsTA syAtsaMvittAvapi vedanA .
yAtrA syAdanuvfttO ca saMjYAyAM ca samAhvayaH .. 819 ..
klIvo vikramahIne'pi samaye'pi kawaH smftaH .
kalaNkaM lAYCane doze'pyadriH prokto ravAvapi .. 820 ..
samitiH saNgatisaBayoH kakudaM SfNge viduH praDAne'pi .
waNkaH syAdaBimAne prastaraGawanopakaraRe ca .. 821 ..
saNkete cEtanye ca sUriBiH kaTyate taTA saMjYA .
daRqo damane sEnye kutapo darBe'parAhRe ca .. 822 ..
kAruRye'pyanuzaNgaH syAtprokto guhye'pyavaskaraH .
vedikA'NgulimudrAyAM lAkzAyAM ca kfmistaTA .. 823 ..
;p{0095}
nIvI paripaRe'pyuktA kawideSe'pi meKalA .
pratyavAye'pi viSleze viDuraM smaryate buDEH .. 824 ..
nidAnamavasAne'pi svAminyapi BavedinaH .
jaWaraH kaWine'pyuktaH prAjYEH pariRate'pi ca .. 825 ..
kAle kalpe'pi viDirGanAGanaH SakravarzukAmbudayoH .
atyayaSabdaH prAjYEH kfcCre cAtikrame ca nirdizwaH .. 826 ..
udare jale kfpIwaM sambADaH saNkawe Bage'pyuktaH .
pArzRiH pratyAsAre ca raRasya ca paScime BAge .. 827 ..
ratiBuktayoH samBogaH paTideye strIDane ca SulkaM syAt .
vaMSANkure karIraM vfkzaviSeze'pi kaTayanti .. 828 ..
anUkamanvaye SIle gotraM nAmni taTAnvaye .
pulAkaM BaktasikTe ca kzudraDAnye ca kaTyate .. 829 ..
akArye guhye kOpInaM kIlAlaM ruDire jale .
kukUlaM SaNkumadgarte tuzAgnO ca nigadyate .. 830 ..
cEtyaM budDARqake'pyuktaM devatAyatane taTA .
Cattrake vfkzajAtO ca SilInDraM smaryate buDEH .. 831 ..
arTavyayasahe vyAlastaTA hiMsrapaSO smftaH .
potramityucyate prAjYErhalaSUkarayormuKam .. 832 ..
mandasvacCandayoH svEraM kakzaH syAtkacCavIruDoH .
kareRurgajahastinyoH pIluSca gajavfkzayoH .. 833 ..
;p{0096}
SalAkAyuDayoH SalyaM bADA duHKanizeDayoH .
sTURAstabDatvayoH stamBa ilA vAgaDnyayorapi .. 834 ..
arcanAmUlyayorarGo visargo muktivarcasoH .
munikukkuwayordakzaH sanDiH saMSlezaranDrayoH .. 835 ..
avaSyaBfSayorvAQaM dAyAdastuksapiRqayoH .
kulInaSrezWayorjAtyaM kowirutkarzasaMKyayoH .. 836 ..
braDnastaRqugiriSayoH sTitiH sTAnavyavasTayoH .
vIkASaH sPuwarahasoH kAzWA kAlaprakarzayoH .. 837 ..
nadIsamudrayoH sinDurdeSaparvatayormaruH .
mETunaM kaTyate sadBiH sambanDagrAmyaDarmayoH .. 838 ..
prahvabanDanayoH prADvaM mohaH syAnmOQyamUrCayoH .
vyavasTAne'mBaso velA raviH parvatasUryayoH .. 839 ..
agnyutpAtO DUmaketU SvaSuryO SyAladevarO .
divyArTasaMgrahO koSO narendrO nfpavArttikO .. 840 ..
Aqambaro gajAnAM pawaharave garjite prapaYce ca .
grahaSabdaH sUryAdizu BUtAdizvaBiniveze ca .. 841 ..
avyaktaH paramAtmani mUrKe spazwetare ca nirdizwaH .
kakzA guhyapiDAne kAYcyAM gehe prakAzWe ca .. 842 ..
pratiyatnaH saMskAre lipsopagrahaRayoSca nirdizwaH .
aBihAraH sannAhe syAdaBiyoge parasvaharaRe ca .. 843 ..
;p{0097}
dAnaviSeze labDO dAyo BAgArhapitryarikTe ca .
lipisaMKyAyAM SAstre dravye ca granTaSabdamicCanti .. 844 ..
dyUtAkzasAriPalakAstrayo'pyAkarzasaMjYakAH .
saMsargABiBavAkroSezvaBizaNgaH prakIrttitaH .. 845 ..
tvAzwre tamasi SatrO ca vftraSabdastrizu smftaH .
manyurdEnye kratO kope nAqIsvargakzitizviqA .. 846 ..
uktAnAmapyanuktAnAM SabdAnAmiha saMgrahaH .
kaSabdaH suKavAyvambubrahmamastakavAcakaH .. 847 ..
pratyayAH SapaTajYAnahetuviSvAsaniScayAH .
vistAre kadake SUnye vitAnaM syAtkratO kzaRe .. 848 ..
dehAvayavamAsArDapatatragfhaBittizu .
parigrahe samIpe ca pakzaH zawsu nigadyate .. 849 ..
agniDanaraSmiratnatridaSaviSezezu Bavati vasuSabdaH .
cezwAtmajanmasattABiprAyezvaBihito BAvaH .. 850 ..
kAlaviSeze'vasare'vyApAre pAratantrye ca .
maDye taTotsave ca kzaRaSabdaH kaTyate sadBiH .. 851 ..
AcAre nayanAdO dyUtaviSeze taTA raTAvayave .
akzaM viBItake'pi prayuYjate paYcasu prAjYAH .. 852 ..
nizWA kleSe'vasAne ca vyavasTotkarzayorvrate .
SrezWe sTAmni Dane Sukre majjYi sAra udAhftaH .. 853 ..
;p{0098}
digdfzwidIDitisvargavajravAgvARavArizu
BUmO paSO ca goSabdo vidvadBirdaSasu smftaH .. 854 ..
BUzAyAM lANgUle praDAnaSfNgapraBAvapuRqrezu .
DvajalakzmaturaNgezu ca navasu lalAmaM pracakzate prAjYAH .. 855 ..
arkamarkawamaRqUkavizRuvAsavavAyavaH .
turaNgasiMhaSItAMSuyamASca harayo daSa .. 856 ..
pfTivyAdizu BUtezu SarIrezu rasAdizu .
lohezu ca smfto DAtuH svaBAve gErikAdizu .. 857 ..
dviradakarAgre padme KaqgaPale vyomni vAdyaBARqamuKe .
agade jale ca tIrTe puzkaramazwAsu nirdizwam .. 858 ..
caturviDezu jIvezu pfTivyAdizu paYcasu .
atIte devayonO ca BUtaSabdaM pracakzate .. 859 ..
SuklAdO brAhmaRAdO ca SoBAyAmakzare vrate .
gItakrame stutO veze varRaSabdaM pracakzate .. 860 ..
SfNgArAdizu navasu ca lavaRAdizu zawsu pArade rAge .
niryAsavIryaguRaDAtuvizaGftAdO rasaH proktaH .. 861 ..
yonO jalAvatAre ca mantrAdyazwAdaSasvapi .
puRyakzetre taTA pAtre tIrTa syAddarSanezu ca .. 862 ..
;p{0099}
akArAdizu varRezu zaqjAdizu ca saptasu .
udAttAdizu vijYeyaH prARinAM ca svane svaraH .. 863 ..
sattvAdInAM sAmyAvasTAM prakftiM vadanti tattvajYAH .
pOrAmAtyAdIni ca kAraRakArusvarUpARi .. 864 ..
sattvAdO rUpAdO SOryAdO tantuzu prayogajYAH .
guRaSabdaM siYjinyAM prayojayantyapraDAne'pi .. 865 ..
upakaraRe karaRe ca draviRe liNge ca yAtanAyAM ca .
senANge saMsidDO sADanaSabdaprayogaH syAt .. 866 ..
aBiDeyABiprAyaprayojanadravyanavAcakezvarTaH .
prastAve saMGAte kutsAyAmAyuDe jale kARqam .. 867 ..
vedADyAtmabrAhmaRahiraRyagarBezu kaTyate brahma .
prakftiguRe sattAyAM sTAmani BUte ca sattvaM syAt .. 868 ..
irASabdo buDErjYeyo Buvi vAcyaSane'mBasi .
nimezAdO yame varRe kAlo mftyO ca kIrtyate ..
kAlasaNketakAcArasidDAntAH samayAH samAH .. 869 ..
tantraM tantuzu mantrezu sidDAntaparicCadapraDAnezu .
utsAhanasUcanayoH prakASane ganDanaM proktam .. 870 ..
vastre maDye taTA Cidre vyavaDAne'ntarAtmani .
avakASe bahiryoge viSeze'vasare'ntaram .. 871 ..
;p{0100}
prAgeva nAmaparyAye nipAtAH ke'pi kIrtitAH .
kaTyante kecidanye'pi dizwyA syAnmaNgalAdizu .. 872 ..
cirAya cirarAtrAya dIrGakAle prayujyate .
ciraM cirAccireReti vA vikalpopamAnayoH .. 873 ..
paritaH sarvato vizvak samantAcca samantataH .
pratyakzasadfSoH sAkzAdvArttAsamBAzayoH kila .. 874 ..
Socane sampraharze ca hantaSabdaH prayujyate .
I duHKaBAvane kroDe pratyakze sanniDAvapi .. 875 ..
pfTagvinAntareRarte vyatirekArTavAcakAH .
pratyAramBe muhuH prokto huM sampraSnavitarkayoH .. 876 ..
itiha syAtsampradAye pretyAmutra BavAntare .
sAkaM sArDaM samaM satraM sahArTe samprakIrtitAH .. 877 ..
aDarastAdaDarataH syAdaDastAdaDo'Dare .
ata ityucyate hetO nindAyAM vismaye vata .. 878 ..
samayAnikazASabdO sAmIpye kIrtitO buDEH .
tarkaniScayayornUnaM kaccitsyAtpraSnakAmayoH .. 879 ..
Aho utAho sandehe nu svitpraSnavitarkayoH .
vartamAne ca yukte ca sAmprataM sampracakzate .. 880 ..
prakASe samBave prAduH praDAnasadfSoH prati .
hi syAdviSezaRe hetO tu syAdBede'vaDAraRe .. 881 ..
;p{0101}
ayi praSne sAnunaye satye SIGre taTAYjasA .
IzatkiYcinmanAk proktAH kiYcanastokavAcakAH .. 882 ..
tUzRIM jozaM BavenmOne sma syAtsaMsmaraRAdizu .
aNgetyAmantraRe haM ho Bo Bo iti ca kaTyate .. 883 ..
anekArTe BavennAnA nanu praSne'vaDAraRe .
AkasmikArTe sahasA tatkAle ca nigadyate .. 884 ..
vistAre'NgIkftAvUrI kaTyata urarI taTA .
asaMSaye BavedadDA sahArTAntikayoramA .. 885 ..
aTAnantarakalyARasampraSnAdizu kaTyate .
aTo iti taTA prokto nAmAByupagamAdizu .. 886 ..
sadA sanA ca nityatve svasti syAnmaNgalAdizu .
itiSabdaH smfto hetO prakArAdisamAptizu .. 887 ..
;c{iti SrIBawwahalAyuDakftAyAmaBiDAnaratnamAlAyAmanekArTakARqaM paYcamaM samAptam .. 5 ..}

