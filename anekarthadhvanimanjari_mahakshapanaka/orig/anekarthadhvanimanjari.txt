;METADATA
;title{अनेकार्थध्वनिमञ्जरी}
;author{महाक्षपणक}
;bookFullName{श्रीमदमरसिंहविरचितं नामलिङ्गानुशासनम् - अमरकोषः [अनेकार्थध्वनिमञ्जरी-द्विरूपकोषैकाक्षरकोषैश्च समुपबृंहितः] रत्नप्रभाऽऽख्यसंस्कृतव्याख्यया हिन्दीटिप्पन्यादिभिश्च विभूषितः}
;bookSeriesDetails{चौखम्बा सुरभारती ग्रन्थमाला - ५२}
;editor{डो० ब्रह्मानन्द त्रिपाठी}
;editorQualifications{साहित्य-आयुर्वेद-आचार्यः एम.ए., पी-एच.डी., डी.एस-सी. ए-वाइ.}
;publisher{चौखम्बा सुरभारती प्रकाशन, के० ३७/११७, गोपालमन्दिर लेन, पोस्ट बाक्स नं० १२९, वाराणसी २२१००१}
;pressDetails{श्रीजी मुद्रणालय, वाराणसी}
;publicationYear{1982 A.D.}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{}
;shortCode{ADMK}
;funding{Shree Ramkrishna Knowledge Foundation.}
;licence{GNU GPL v3.0}
;credits{1. SRKKF for funding. 2. www.kobatirth.org for providing us the scanned book to digitize. 3. Dr. Dhaval Patel for spending time to type in and proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{}
;nymic{homo}
;pagenum{true}
;linenum{false}
;chapterArrangements{kanda}
;newVerseNumbersAtChangeOf{kanda}
;newLineNumbersAtChangeOf{never}
;version0.0.1{24 January 2020}
;version0.0.2{24 January 2020}
;version0.0.3{24 January 2020}
;version0.0.4{24 January 2020}
;version0.1.0{24 January 2020}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
﻿;c{अनेकार्थध्वनिमञ्जरीकोषः}
;p{0001}
;k{श्लोकाधिकारः}
शुद्धवर्णमनेकार्थं शब्दमौक्तिकमुत्तमम् ।
कण्ठे कुर्वन्तु विद्वांसः श्रद्दधाना दिवानिशम् ॥ १ ॥
शब्दाम्भोधिर्यतोऽनन्तः कुतो व्याख्या प्रवर्तते ।
स्वानुबोधैकमानाय तस्मै वागात्मने नमः ॥ २ ॥
सरस्वत्याः प्रसादेन कविर्बध्नाति यत्पदम् ।
प्रसिद्धमप्रसिद्धं वा तत्प्रमाणं च साधु वः ॥ ३ ॥
शिवं भद्रं शिवः शम्भुः शिवा गौरी शिवाभया ।
शिवा कीलः शिवा क्रोष्ट्री भवेदामलकी शिवा ॥ ४ ॥
शिवः शर्वः शिवः शुक्लः शिवः कीलः शिवः पशुः ।
शिवा गौरी शिवा क्रोष्ट्री शिवं श्रेयः शिवा स्नुषा ॥ ५ ॥
गौरी शिवप्रिया प्रोक्ता गौरी गोरोचना मता ।
गौरी स्यादप्रसूता स्त्री गौरी शुद्धाभयान्विता ॥ ६ ॥
अर्क-मर्कट-मण्डूक-विष्णु-वासव-वायवः ।
तुरङ्ग-सिंह-सीतांशुर्यमाश्च हरयो दश ॥ ७ ॥
हरिरिन्द्रो हरिर्भानुर्हरिर्विष्णुर्हरिर्मरुत् ।
हरिः सिंहो हरिर्भेको हरिर्वाजी हरिः कपिः ॥ ८ ॥
हरिरंशुर्हरिर्भीरुर्हरिः सोमो हरिर्यमः ।
हरिः शुक्लो हरिः सर्पः स्वर्णवर्णो हरिः स्मृतः ॥ ९ ॥
मधु मद्यं मधु क्षौद्रं मधु पुष्परसं विदुः ।
मधुर्दैत्यो मधुश्चैत्रो मधुकोऽपि मधु स्मृतः ॥ १० ॥
क्षुद्रा पेश्या नटी क्षुद्रा क्षुद्रा स्यान्मधुमक्षिका ।
असहिष्णुर्नरः क्षुद्रः क्षुद्रा स्यात् कण्टकारिका ॥ ११ ॥
वाहोयुग्मं घनो वाहो वाहो वाहनमित्यपि ।
वाहो मानविशेषः स्याद् वाहो बाहुरिति स्मृतः ॥ १२ ॥
इष्टिकानिचयो हारो हारो मुक्तागणः स्मृतः ।
हारो मानविशेषस्याद्धारश्च क्षेत्रमुच्यते ॥ १३ ॥
आत्माभावो मनोभावो भावः सप्तपदेऽपि च ।
भावः पूज्यतमो लोके पदार्थो भाव उच्यते ॥ १४ ॥
;p{0002}
कुथा कन्था समाख्याता कुथः स्यात् करिकम्बलः ।
कुथः कुशः कुथः कीटः प्रातस्नायी द्विजः कुथः ॥ १५ ॥
कुशे काशे तिलच्छागे कम्बले सलिलेऽम्बरे ।
दौहित्रे खड्गपात्रेऽग्नौ कुतुपाख्यः प्रकीर्तितः ॥ १६ ॥
बाणे वाचि पशौ भूमौ दिशि रश्मौ जलेऽक्षिणि ।
स्वर्गे मातरि वज्रेऽग्नौ मुखे तत्वे च गोध्वनिः ॥ १७ ॥
दिग्दृष्टि-दीधिति-स्वर्ग-वारि-वाग्वाण-वाजिषु ।
भूमौ पशौ च गोशब्दो विद्वद्भिर्दशसु स्मृतः ॥ १८ ॥
श्रियां यशसि सौभाग्ये योनौ कान्तौ महिम्नि च ।
सूर्ये संज्ञाविशेषेऽपि मृगाङ्गेऽपि भगः स्मृतः ॥ १९ ॥
पर्जन्ये राज्ञि गीर्वाणे व्यवहर्तरि भर्तरि ।
मूर्खे बाले जिगीषौ च देवोक्तिर्नरि त्वष्टरि ॥ २० ॥
तूर्यास्ये श्रीफले पद्ये कुञ्जराग्रकरे दिवि ।
द्वीपे तीर्थे निमित्ते च विशिष्टे पुष्करध्वनिः ॥ २१ ॥
मूर्ध्नि चित्ते जले काये सुखे ब्रह्मणि मारुते ।
बाले कामे सुवर्णे च कशब्दो द्रविणेऽपि च ॥ २२ ॥
जीवे राज्ञि रवौ धर्मे तपस्विनि तुरङ्गमे ।
शिते पक्षिविशेषे च हंसशब्दो हरावपि ॥ २३ ॥
रसो जलं रसो हर्षो रसः शृङ्गारपूर्वकः ।
रसः पुष्पादिनिर्यासः पारदोऽपि रसो विषम् ॥ २४ ॥
क्षीरे पुष्परसे तोये मण्डे मद्ये घृते स्रजि ।
सप्तस्वर्थेषु कीलालं कथयन्ति मनीषिणः ॥ २५ ॥
तिलपिष्टे मले मांसे जम्बाले कोमलेऽश्मनि ।
शिवे क्लीबे बले प्राज्ञः पलालं परिचक्षते ॥ २६ ॥
हयपुच्छे ध्वजे पुण्ड्रे शैले पुंसि गुणाधिके ।
वेषे धामनि भूषायां ललामेत्युत्तमैः स्मृतम् ॥ २७ ॥
वसुः सूर्यो वसुर्वह्निर्वसुः श्रीर्वासवो वसुः ।
वसु रत्नं वसु द्रव्यं वसवोष्टौ धरादयः ॥ २८ ॥
अक्षराणि स्मृता वर्णा वर्णाः श्वेतादयो गुणाः ।
वर्णा नान्दिमुखा गाथा वर्णा ज्ञेया द्विजादयः ॥ २९ ॥
;p{0003}
शुक्लो वर्णोऽर्जुनो नाम पाण्डवोऽप्यर्जुनो मतः ।
अर्जुनस्तृणजातिस्यादर्जुनं ककुभो द्रुमः ॥ ३० ॥
बलिस्त्री मध्यभागोमी बलिश्चर्मजराकृतिः ।
बलिः पूजोपहारः स्याद् बलिर्दानवपुङ्गवः ॥ ३१ ॥
बलिश्चामरदण्डे च जरया श्लथचर्मणि ।
ग्रीवायामुदरे दैत्ये करपूजोपहारयोः ॥ ३२ ॥
व्रणस्यावरणं पट्टः पट्टोभूर्जाहिताक्षरः ।
वीरदीक्षापटः पट्टः पट्टः स्यादधिवासनम् ॥ ३३ ॥
रन्ध्रे वस्त्रे विना मध्ये व्यवधानेऽन्तरात्मनि ।
बहिर्योगे च काशे च विशेषेऽवसरेऽन्तरः ॥ ३४ ॥
अरिष्टं ग्रहमित्युक्तमरिष्टो बृषभासुरः ।
काकनिम्बावरिष्टौ चारिष्टं क्षेममिहेरितम् ॥ ३५ ॥
मण्डलं भूमिभागश्च मण्डलः सरमासुतः ।
मण्डलं वर्तुलं प्रोक्तं सङ्घातो मण्डलं स्मृतम् ॥ ३६ ॥
इन्द्रियं कम्बलं प्रोक्तं कम्बलं रोमजः पटः ।
कम्बलन्तु गवां सास्ना कम्बलं कमलं विदुः ॥ ३७ ॥
कुन्तलो देशपर्यायः कुन्तलः केशवाचकः ।
कुन्तलः सूत्रधारश्च कुन्तहस्तश्च कुन्तलः ॥ ३८ ॥
मणिर्लिङ्गाग्रिमो भागो मणिः प्रोक्तो भगध्वजः ।
मणिः कूपमुखे ज्ञेयः पद्मरागादिको मणिः ॥ ३९ ॥
तन्त्रं शास्त्रं कुलं तन्त्रं तन्त्रं सिद्धौषधिक्रिया ।
तन्त्रं सुखं बलं तन्त्रं तन्त्रं पावनसाधनम् ॥ ४० ॥
नेत्रं वस्त्रं विशेषस्यान्नेत्रं चक्षुरुदाहृतम् ।
परिवर्तगुणो नेत्रं नेत्रः कस्तूरिकामृगः ॥ ४१ ॥
वातादिप्रकृतिर्धातुर्धातुर्देहेरसादिकः ।
क्रियाभावः स्मृतो धातुर्धातुः शैलोपलोद्भवः ॥ ४२ ॥
सुधाप्रासादभाग्द्रव्यं सुधा विद्युत्सुधामृतम् ।
सुधैव भोजनं ज्ञेयं सुधा धात्री सुधा स्नुही ॥ ४३ ॥
काण्डो बाणस्तुलाकाण्डः सङ्घातः काण्ड उच्यते ।
काण्डः कालो बलं काण्डं काण्डं मूलं तरोरपि ॥ ४४ ॥
;p{0004}
मणिः सूर्यो मणिश्चन्द्रो मणिर्हेमाचलो गिरिः ।
मणीरत्नानुरागश्च मणी राजा मणिर्द्विजः ॥ ४५ ॥
वेला कालविशेषस्याद् वेला सिन्धुजलोद्गतिः ।
वेलास्यादङ्गुलिच्छेदे वेला द्रोण्यन्तरे ध्वनिः ॥ ४६ ॥
उत्सवे च प्रकोष्ठे च मुहूर्ते नियमे तथा ।
क्षणशब्दो व्यवस्थायां समयेऽपि निगद्यते ॥ ४७ ॥
भ्रूणो भीरुर्द्विजो भ्रूणो भ्रूणो गर्भाशयः स्त्रियः ।
भ्रूणोऽण्डजः शिशुर्भ्रूणो विकलो भ्रूण उच्यते ॥ ४८ ॥ 
अहिर्दैत्यविशेषः स्यात् सूर्योऽहिरहिरध्वजः ।
भुजङ्गोऽहिः समाख्यातः सिंहिकासूनूरप्यहिः ॥ ४९ ॥
व्यालोहिः श्वापदो व्यालो व्यालः स्यात्कुटिलः करी ।
प्रमादवान् नरो व्यालो व्यालो व्याघ्र उदाहृतः ॥ ५० ॥
शब्दादिविषयाः पञ्च प्रसिद्धा इन्द्रसंज्ञया ।
श्रेष्ठ इन्द्रः समाख्यातो देवराडिन्द्र उच्यते ॥ ५१ ॥
पयस्विन्यर्जुनी धेनुर्धेनुः कुञ्जरकामिनी ।
असिपुत्री मता धेनुर्धेनुर्वृत्तिः शिवङ्करी ॥ ५२ ॥
धर्मो वृषो वृषः श्रेष्ठो वृषो गौ मूषको वृषः ।
वृषो बलं वृषः कामो वृषणो वृष उच्यते ॥ ५३ ॥
योगो युक्तिविशेषश्च संयोगो योग उच्यते ।
योगश्चागामिको लाभः समाधिर्योग इष्यते ॥ ५४ ॥
शलिर्मुखः शलिर्गर्भः शलिर्भृङ्गः शलिर्गदा ।
शलिः सर्पविशेषश्च शलिः कलिरुदाहृतः ॥ ५५ ॥
सीता लक्ष्मीरुमा सीता सीता सस्याधिदेवता ।
सीता सीरध्वजापत्यं सीता मन्दाकिनी मता ॥ ५६ ॥
आदिमः क्षत्रियो नाभिर्नाभिश्चक्रस्य पिण्डिका ।
कुटुम्बस्याग्रणीर्नाभिर्नाभिर्निम्नोदगा मता ॥ ५७ ॥
गोत्रं नामान्वयो गोत्रं गोत्रश्च धरणीधरः ।
गोत्रा वसुन्धरा ज्ञेया गोत्रं च प्रवरे स्मृतम् ॥ ५८ ॥
घनो मेघो घनं सान्द्रं कांस्यतालादिकं घनम् ।
घनं सङ्घो घनं नित्यं घनः स्याल्लोहमुद्गरः ॥ ५९ ॥
शुक्रं देहवतां बीजं शुक्रमक्षिरुजं विदुः ।
ज्येष्ठमासः स्मृतः शुक्रः शुक्रो दैत्यपुरोहितः ॥ ६० ॥
;p{0005}
रामा स्त्री जामदग्न्यश्च रामः प्रोक्तो हलायुधः ।
रामः पशुविशेषश्च रामो दशरथात्मजः ॥ ६१ ॥
वीतरागो जिनः प्रोक्तो जिनो नारायणस्मृतः ।
कन्दर्पश्च जिनश्चैव जिनः सामान्यकेवलम् ॥ ६२ ॥
द्रोणः स्यात् कौरवाचार्यो द्रोणः काक इतीरितः ।
द्रोणो गिरिविशेषश्च द्रोणः स्याच्चतुराढकः ॥ ६३ ॥
शुक्रो दैत्यगुरुः प्रोक्तः शुक्रो ज्येष्ठहुताशनौ ।
शुक्रं तेजोविशेषस्याच्छुक्रस्तारक उच्यते ॥ ६४ ॥
जयन्ती नगरीप्रोक्ता जयन्ती चरकानुजा ।
जयन्त्यौषधिभेदः स्याज्जयन्ती शक्रसम्भवा ॥ ६५ ॥
रोहितं शक्रकोदण्डो रोहितो मत्स्यपुङ्गवः ।
रोहितो लोहितो वर्णः मृगजातिस्तु रोहितः ॥ ६६ ॥
धातकी प्रोच्यते धात्री धात्री चालमकी मता ।
धात्री वसुन्धरा ज्ञेया धात्री स्यात् स्तनदायिनी ॥ ६७ ॥
वीणादण्डः प्रवालः स्यात् प्रवालः पल्लवो मतः ।
प्रवालो विद्रुमः प्रोक्तः प्रवालः प्रणवो मतः ॥ ६८ ॥
कोणोऽस्त्रं महिषः कोणः कोणः कोटिरितीरितः ।
कोणो गृहैकदेशश्च कोणो वीणादिवादनम् ॥ ६९ ॥
तालः कालक्रियामानं तालं पातालमिष्यते ।
वृक्षभेदः स्मृतस्तालस्तालः करतलध्वनिः ॥ ७० ॥
काष्ठा निशा ककुप् काष्ठा काष्ठा प्रोक्ता वसुन्धरा ।
काष्ठा कालविशेषः स्यात् काष्ठं दारु निगद्यते ॥ ७१ ॥
वृक्षपत्रं पलाशं स्यात् पलाशो राक्षसः स्मृतः ।
पलाशो हरितो वर्णः पलाशः पाश उच्यते ॥ ७२ ॥
सत्रं धनं गृहं सत्रं सत्रं दानं समीरितम् ।
सत्रं नामायुधं प्रोक्तं सत्रं सुचरितं स्मृतम् ॥ ७३ ॥
कलासु कुशलः कल्पः कल्पो ज्ञेयो निरामयः ।
कल्पं कालविशेषश्च कल्पं मद्यं च कीर्तितम् ॥ ७४ ॥
विष्टरो बर्हिषां मुष्टिर्विष्टरं ज्ञेयमासनम् ।
विष्टरो द्रुविशेषश्च विष्टरः क्रतुरेव च ॥ ७५ ॥
सभा समितिरित्युक्ता समितिः संयुगावनी ।
समितिः समयो ज्ञेयः सङ्ग्रामः समितिर्मतः ॥ ७६ ॥
;p{0006}
परिग्रहो द्विजग्राह्ये सैन्यपृष्ठे परिग्रहः ।
परिग्रहोऽनुबन्धः स्यात् परिग्राहः परिग्रहः ॥ ७७ ॥
सितो वृद्धः सितः शुक्लः सितं रजतमुच्यते ।
सायकोऽपि सितो ज्ञेयः सितो दैत्यपुरोहितः ॥ ७८ ॥
चित्रकं तिलकं प्रोक्तं चित्रकं शापदो मतः ।
चित्रमूलश्च जातिश्च चित्रकोऽप्यन्तको मतः ॥ ७९ ॥
बलो हली बलं सैन्यं सत्यं बलं बलौषधी ।
रत्नयोनिर्बलो दैत्यो बलालक्ष्मी बलामही ॥ ८० ॥
कुमातृकः कदम्बः स्यात् कदम्बः सर्षपः स्मृतः ।
कदम्बो वृक्षभेदश्च कदम्बो निर्गुणः पुमान् ॥ ८१ ॥
प्रियको बीजसारश्च प्रियको द्वीपिचित्रकः ।
प्रियकः प्रियतोयः स्यात् प्रियको मुक्तको व्रती ॥ ८२ ॥
अक्षो बिभीतको वृक्षः पाशकोऽक्षोऽक्षमिन्द्रियम् ।
अक्षो रावणिरित्युक्तः कृत्यमक्षन्तु निम्नगम् ॥ ८३ ॥
चक्रः पक्षिविशेषश्च रथाङ्गं चक्रमायुधम् ।
चक्रं राष्ट्रं च सङ्घश्च चक्रं व्यावर्तकं मतम् ॥ ८४ ॥
सत्यसन्धः खरो ज्ञेयः खरोऽपि खरदूषकः ।
खरो रासभ इत्युक्तो व्यवहारे पटुः खरः ॥ ८५ ॥
कृषिर्गोत्रविशेषः स्यात् कृषिः कालः कृषिः कपिः ।
कृषिराढक इत्युक्तः कृषिर्वैश्वानरो मुनिः ॥ ८६ ॥
जातिः स्यात् सहजाख्यानं मालतीजातिरुच्यते ।
गोत्रादिजन्मजातिः स्याज्जातिर्वल्लीति कथ्यते ॥ ८७ ॥
गोविषाणः फणो ज्ञेयो भुजङ्गस्य फणः फणा ।
फणा जटा फणा तृष्णा फणा मन्थानकुण्डली ॥ ८८ ॥
तिलको वृक्षभेदश्च तिलकं चित्रकं विदुः ।
तिलकं क्लोमसंज्ञं स्यात् प्रधानं तिलकं मतम् ॥ ८९ ॥
गन्धर्वो देवजातिः स्यात् गन्धर्वो हि तुरङ्गमः ।
गन्धर्वश्च स्मृतो नागो गन्धर्वो मृगपुङ्गवः ॥ ९० ॥
शृङ्गं प्रधानमिच्छन्ति शृङ्गं च शिखरं विदुः ।
शृङ्गं विषाणमित्याहुः शब्दकोषविचक्षणाः ॥ ९१ ॥
सारङ्गो धनुषो नाम सारङ्गो वायुरित्यपि ।
सारङ्गो नाम जातिश्च सारङ्गो नामघातकी ॥ ९२ ॥
;p{0007}
सारङ्गः कुक्कुटो ज्ञेयः सारङ्गो भ्रमरो मतः ।
सारङ्गः खड्गभेदः स्यात् सारङ्गः कमलाह्वयः ॥ ९३ ॥
सारङ्गः कुञ्जरः ख्यातः सारङ्गश्चातको मतः ।
सारङ्गः पर्वतो ज्ञेयः सारङ्गो हरिणो मतः ॥ ९४ ॥
करणं कारणं विद्यात् क्षेत्रं करणमिष्यते ।
करणो जातिभेदश्च करणानीन्द्रियाणि च ॥ ९५ ॥
पुण्डरीकः स्मृतो व्याघ्रः पुण्डरीकः कमण्डलुः ।
पुण्डरीकः सितो वर्णः पुण्डरीकं सरोरुहम् ॥ ९६ ॥
अपत्ये च पृथिव्यादौ काले सीते च राक्षसे ।
प्राप्ते प्राणिनि कीनाशे भूतशब्दं प्रचक्षते ॥ ९७ ॥
शरभोऽष्टापदश्चैव स्वर्णमष्टापदं मतम् ।
अष्टापदं सारिफलं कृषिजातिरुदाहृता ॥ ९८ ॥
बालः केशो जलं बालं बालं काशतृणं मतम् ।
बालो मूर्खः शिशुर्बालो बालो वेग उदाहृतः ॥ ९९ ॥
बालकः खेचरो व्याघ्रो बालकः पृथुकः स्मृतः ।
बालकं गन्धद्रव्यं च जटाजूटं च बालकम् ॥ १०० ॥
श्यामा रात्रिस्त्रिवृत् श्यामा श्यामा स्त्री मुग्धयौवना ।
श्यामा प्रियङ्गुराख्याता श्यामा स्याद् वृद्धदारिका ॥ १०१ ॥
शुभा सुधा शुभा सत्या स्नुही क्षीरा शुभा मता ।
शुभं श्रेयः शुभा शोभा समाख्याता हरीतकी ॥ १०२ ॥
गुरुः पिता गुरुर्ज्येष्ठो गुरुः सुरपुरोहितः ।
दुर्वहोऽपि गुरुः प्रोक्तो गुरुः शिष्याभिषेचकः ॥ १०३ ॥
कान्तारं काननं प्रोक्तं कान्तारः पाकशासनः ।
इक्षुभेदश्च कान्तारः कान्तारो दुर्भरोदरः ॥ १०४ ॥
खर्जूरः फलभेदः स्यात् खर्जूरं रजतं मतम् ।
खर्जूरः क्षुद्रजातिः स्यात् खर्जूरो ग्रहणाधिपः ॥ १०५ ॥
बाह्लीकं हिङ्गुराख्यातं बाह्लीकं कुङ्कुमं मतम् ।
बाह्लीकः स्याज्जनपदो बाह्लीकाश्चाश्वजातयः ॥ १०६ ॥
;c{इति काश्मीराम्नाये महाक्षपणकविरचिते अनेकार्थध्वनिमञ्जर्यां श्लोकाधिकारः प्रथमः समाप्तः ।}
;p{0008}
;k{अर्धश्लोकाधिकारः}
तटो वप्रः पिता वप्रो वप्रः केदार एव च ।
सर्पो व्यालो विषो व्यालो ज्ञेयश्चतुष्पदः ॥ १ ॥
अट्टे दारेषु शय्यायां तल्पशब्दोऽभिधीयते ।
तारा स्वनौ गृहे स्थाने धिष्ण्यमाहुर्मनीषिणः ॥ २ ॥
अभिख्येति समाख्याता कीर्तौ कान्तौ च नामनी ।
रम्भा देवाङ्गना प्रोक्ता रम्भा स्यात् कदली मता ॥ ३ ॥
मोचा शाल्मलिराख्याता मोचाऽपि कदली मता ।
कक्षेति भवनान्तर्भूर्मेखला गजरज्जुषु ॥ ४ ॥
बले गरुति मासार्द्धे पक्षो नियमपार्श्वयोः ।
मास्याषाढे विशुद्धेऽग्नौ शुक्लेऽनुपहते शुचिः ॥ ५ ॥
शक्रेऽपि वार्षिके मेघे मत्तनागे घनाघनः ।
वृक्षभेदे करीरः स्याद् घटे वंशाङ्कुरेऽपि च ॥ ६ ॥
देहे दारेषु केदारे क्षेत्रं वृद्धौ च कीर्त्यते ।
शेषं केवलमल्पं च विद्यादेकार्थकं बुधः ॥ ७ ॥
निर्व्यूहो निर्गतापीडा निर्यासद्वारभूमिषु ।
अविशब्दो रवौ मेषे पर्वतेऽपि निगद्यते ॥ ८ ॥
मृगपर्वतदुर्गेषु निकृष्टेऽपि च शम्बरः ।
ध्वनौ धवे च दम्भे च गह्वरे गहनेऽपि च ॥ ९ ॥
न्याये तुल्ये विधौ काले चित्ते दण्डे च कल्पवाक् ।
आत्मेति ब्रह्मवाद् गेह-मनो-यज्ञधृतिष्वपि ॥ १० ॥
पर्याप्तौ शिक्षिते पुण्ये क्षेमे च कुशलध्वनिः ।
प्रत्ययः शपथे छिद्रे विश्वासे सत्य-हेतुषु ॥ ११ ॥
पदं लक्ष्म परित्राणे क्रमे वस्तुप्रतिष्ठयोः ।
दोषे चापगमे दण्डे स्याद् प्रत्यय इति श्रुतिः ॥ १२ ॥
प्रभावे तेजसि स्थाने धामशब्दो निगद्यते ।
जातौ चात्मनि चात्मीये धनेस्वाख्या प्रवर्तते ॥ १३ ॥
कूटाख्यानृतयन्त्रायोघनमायोत्कटादिषु ।
परिच्छेदे प्रमाणे च मात्राख्या च प्रवर्तते ॥ १४ ॥
इडा वर्षे च पानीये भूमौ वाक्ये रणे मतः ।
साधु सत्ताप्रशस्तेषु श्रेष्ठे च सदिति ध्वनिः ॥ १५ ॥
;p{0009}
प्रधाने राजलिङ्गे च ककुदाख्या प्रवर्तते ।
पलमण्डनयोर्निष्को निष्को दीनाररुक्मयोः ॥ १६ ॥
युयुत्सोत्सङ्गयो रङ्कः स्यादङ्को लेख्यलक्ष्मयोः ।
विशिरस्के नरे नीरे कबन्धः खेचरेऽपि च ॥ १७ ॥
मेरौ वृक्षविशेषे च धनुः शब्दस्तु कार्मुके ।
अक्षिलोमस्मृतं वर्त्म वर्त्म मार्गे प्रकीर्तितम् ॥ १८ ॥
वर्ष्म देहप्रमाणं स्याद्वर्ष्म देहश्च कथ्यते ।
दायादो बान्धवः प्रोक्तो दायादस्तनयो मतः ॥ १९ ॥
विग्रहो वैर्यवस्कन्दो विग्रहो वपुरुच्यते ।
प्रकोष्ठः कूर्परस्याधः प्रकोष्ठो द्वारकोष्ठकः ॥ २० ॥
प्रोक्तं वितानमुल्लोचे वितानं शून्यमुच्यते ।
सती दाक्षायणी देवी सच्चरित्राबला सती ॥ २१ ॥
वधूर्नारी वधूर्भार्या वधूः पुत्रवधूरपि ।
रक्षः कशिपुराख्याता प्रावारः कशिपुर्मतः ॥ २२ ॥
आडम्बरो गजारावस्तूर्यनादश्च भण्यते ।
कपर्दो हरजटौघः कपर्दः श्वेतकाकिनी ॥ २३ ॥
तूवरो निर्विषाणो गौ निश्मश्रुस्तूवरः पुमान् ।
पापीयांसो नृशंसाः स्युर्नृशंसावादिनः स्मृताः ॥ २४ ॥
शारदस्तु शरत्कालः स्यादधृष्टस्तु शारदः ।
उपह्वरं रहस्थानं समीपं स्यादुपह्वरम् ॥ २५ ॥
प्रस्वेदोऽथ निदाघः स्यान्निदाघो ग्रीष्म उच्यते ।
कश्मलः स्यात् पिशाचोऽपि कश्मलो मोह एव च ॥ २६ ॥
केतुर्ग्रहाविशेषः स्याद्ध्वजे केतुरुदाहृतः ।
अवज्ञा कथ्यते रीढा रीढा गतिरपीष्यते ॥ २७ ॥
वर्द्धनं छेदनं प्रोक्तं वर्द्धनं वृद्धिरुच्यते ।
कसेरुकं जले कन्दे पृष्टस्यास्थ्नि कसेरुका ॥ २८ ॥
निर्वातमाश्रयं विद्यादभिन्नं केवलं तथा ।
कीनाशश्च कपर्दः स्यात् कीनाशौ यमकर्षकौ ॥ २९ ॥
नागो वृक्षविशेषः स्यान्नागौ वारण-पन्नगौ ।
कुलं सङ्घः कुलं गोत्रं शरीरं कुलमुच्यते ॥ ३० ॥
पूगः पूगीफलं प्रोक्तं तथा पूगः कदम्बकम् ।
ज्ञेयः सुमनसो देवाः कुसुमानि च सज्जनाः ॥ ३१ ॥
;p{0010}
कुसुमं पुष्पमित्याहुः कुसुमं रज उच्यते ।
धवः पतिर्धवः शुक्लो वृक्षजातिर्धवो मतः ॥ ३२ ॥
धवः प्रतिवधे बाधे वृषजातिर्धवो मतः ।
त्र्यम्बकस्ताम्रधातुः स्यात् त्र्यम्बकश्च महेश्वरः ॥ ३३ ॥
शिफा शेफालिका ज्ञेया शिफा श्लाघा शिफा जटा ।
पुण्यं सुविहितं कर्म पवित्रं पुण्यमेव च ॥ ३४ ॥
खलो राशिः खलो नीचः खलः पिण्याक एव च ।
शाला श्लाघा शिला शाला शाला शाखा च वेश्म च ॥ ३५ ॥
माल्यं माल्ये शिरोमाल्यं माला माल्यमुदाहृतम् ।
राढा देशविशेषश्च राढा शोभा विधीयते ॥ ३६ ॥
पलं मांसं पलं मानं पलो मूर्खः पला तुला ।
आलिः सहचरी ज्ञेया पङ्क्तिरालिरुदाहृता ॥ ३७ ॥
दलमर्द्धं दलं पत्रं दलं हस्त्यादिसाधनम् ।
आजिः स्यात् समभूभागः सङ्ग्रामोऽप्याजिरुच्यते ॥ ३८ ॥
प्रतिज्ञा सङ्गरो ज्ञेया सङ्ग्रामः सङ्गरो मतः ।
उलूकः पुरुहूतः स्यात् पुरुहूतः पुरन्दरः ॥ ३९ ॥
अन्तकेऽजगरे कुञ्जे मृत्युः स्यान्मरणेऽपि च ।
शम्पा विद्युत्पविः शम्पा शम्पा शङ्खध्वनिर्मतः ॥ ४० ॥
उपर्यम्भोधरे चूर्णे विदुरभ्रं विपश्चितः ।
निवृत्तावभिधेयेर्थो धने प्रोक्तः प्रयोजने ॥ ४१ ॥
क्रतौ क्रोधे तथा दैन्ये मन्युशब्दः प्रचक्षते ।
बहुला कृत्तिका ज्ञेया गावश्च बहुला मताः ॥ ४२ ॥
प्राध्वं बन्धनमित्युक्तं प्राध्वं प्रह्वं च सूरिभिः ।
हरिणः पाण्डुरो वर्णः सारङ्गो हरिणो मतः ॥ ४३ ॥
करटः कातरो ज्ञेयः करटो ध्वाङ्क्ष उच्यते ।
कर्करेटुः स्मृतो गृध्रः कर्करेटुरमर्षणः ॥ ४४ ॥
सौधावयवविज्ञानगमनेषु कला मता ।
तुषारः क्षुद्रपाषाणे तुषारः शीत उच्यते ॥ ४५ ॥
अमृतं वारि विज्ञेयं देवभोज्यं तथामृतम् ।
कुन्त्या भूमिः समाख्याता कुन्त्या कुन्तकदम्बकम् ॥ ४६ ॥
;p{0011}
पणेऽक्षकितवे द्यूते दुरोदर इति स्मृतः ।
दीप्तौ दृष्टौ सुतारासु ज्योतिः शब्दोऽभिधीयते ॥ ४७ ॥
रोगार्ता भाग्यमूढाल्पा मन्दाः प्रोक्ता विचक्षणैः ।
शस्त्रे प्रमाणमिच्छन्ति स्थितौ हेतौ च कोविदाः ॥ ४८ ॥
मणिः कलिञ्जरो ज्ञेयो मणिको मणिरेव च ।
विषं पानीयमित्युक्तं विषमन्तकरो रसः ॥ ४९ ॥
वाजमन्नं गुरुर्वाजो वाजं पीयूषमिष्यते ।
व्रजो गोष्ठो व्रजो मार्गो व्रजः सङ्गो व्रजो गणः ॥ ५० ॥
वीर्यं शुक्रं बलं वीर्यं वीर्यं बीजमुदाहृतम् ।
नक्षत्रस्य मघा नाम कुन्दस्य कलिका मघा ॥ ५१ ॥
द्विजिह्वः सूचको ज्ञेयो द्विजिह्वस्तु भुजङ्गमः ।
विज्ञेयं शयनं शय्या शय्या पुस्तकसञ्चयः ॥ ५२ ॥
तरसं मां समाख्यातं तरसं बलमुच्यते ।
वारुणी मदिरा ज्ञेया पश्चिमा दिक् च वारुणी ॥ ५३ ॥
मन्दुरा वाजिशाला स्यादावासोऽपि च मन्दुरा ।
सूनृतः शिक्षितो मर्त्यः सूनृतं सत्यवद्वचः ॥ ५४ ॥
कीकशो वानरो भिक्षुः कीर्तितं चास्थिकीकसम् ।
रोमन्थः स्यात् पशूद्गारे रोमन्थः कीटवर्तनम् ॥ ५५ ॥
हरिद्रा रजनी प्रोक्ता रजनी च विभावरी ।
परिघः परिघातः स्यात् परिघो दण्ड उच्यते ॥ ५६ ॥
धरा पृथ्वी धरा धारा धरः शैलो धरा धृतिः ।
मूले कदलिका कन्दः कन्दो वारिद उच्यते ॥ ५७ ॥
करो हस्तः करो रश्मिः करः कर्षकवेतनम् ।
द्वन्द्वे दुन्दुभिराख्या च दुन्दुभिः स्यात्तथानकः ॥ ५८ ॥
प्रोक्तं विपिनमुद्यानमुद्यानं गमनं स्मृतम् ।
वर्द्धनी च घटी ज्ञेया वर्द्धनी तृणकूर्चिका ॥ ५९ ॥
कुङ्कुमं रुधिरं ज्ञेयं कुङ्कुमं क्षतजं स्मृतम् ।
नन्दनः स्वजनः पुत्रो नन्दनः स्वर्गवाटिका ॥ ६० ॥
मानसं चित्तमित्युक्तं मानसं त्रैदशं सरः ।
धावनं शोधनं प्रोक्तं धावनं शीघ्रवर्तनम् ॥ ६१ ॥
स्यन्दनाख्या द्रुमे स्तावे स्यन्दनो रथ उच्यते ।
तुरायणः समः सङ्गो क्रियाहीनस्तुरायणः ॥ ६२ ॥
;p{0012}
परायण ऋणे स्थाने तत्परश्च परायणः ।
करिपृष्ठे कुले वेणौ वंशेति कविभिः स्मृता ॥ ६३ ॥
जटाजूटे शिखण्डोक्तिः कलापेऽपि शिखण्डिनः ।
शिष्टभोजनदेहेषु पात्रशब्दः प्रचक्षते ॥ ६४ ॥
हंसेऽग्नौ गरुडे चन्द्रे द्विजराज इति ध्वनिः ।
कैवर्तेऽपि च कैवर्तः कैवर्तः सलिलेऽम्बरे ॥ ६५ ॥
पिप्पलाख्या जलाश्वत्थ-वस्त्र-कैवर्त-बस्तुषु ।
चन्द्रमाश्चन्दनो ज्ञेयश्चन्दनो मलयोद्भवः ॥ ६६ ॥
सकला व्रीहयः सस्यं विज्ञेयं सस्यमक्षिवः ।
द्रुषद्यरण्ये सस्ये च कुरुविन्द इति श्रुतिः ॥ ६७ ॥
करवीरश्च मारस्यादङ्गुष्ठः करवीरकः ।
करीणां बन्धनस्थानं वारिर्वारि जलं मतम् ॥ ६८ ॥
प्रचुरं भूरि विज्ञेयं भूरि काञ्चनमेव च ।
सूदः स्यात्सूपकारश्च सूदो ज्ञेयः कुटुम्बिकः ॥ ६९ ॥
भषको दुर्जनो ज्ञेयो भषकः सरमासुतः ।
सूतो भास्कर इत्युक्तः सूतः सारथिरुच्यते ॥ ७० ॥
प्रतिरोधकरो वा स्याद् दुर्जनः प्रतिरोधकः ।
सौवीरे च विशेषस्यात् सौवीरं काञ्जिकं मतम् ॥ ७१ ॥
दौर्मनस्यं घृणा प्रोक्तं घृणा च करुणा मता ।
भङ्गः पलायनं वीचिसंस्थं भङ्गश्च भञ्जनम् ॥ ७२ ॥
तीक्ष्णं तीव्रं समाख्यातं तीक्ष्णं लोहमुशन्ति च ।
मार्गणो याचको ज्ञेयो मार्गणोऽपि शिलीमुखः ॥ ७३ ॥
भृङ्गः शिलीमुखः ख्यातो नाराचोऽपि शिलीमुखः ।
भूकुण्डी सूकरः प्रोक्तो भूकुण्डी च कृषीवलः ॥ ७४ ॥
पुस्तके प्लुतमश्वस्य गतौ मात्रात्रये प्लुतम् ।
रुक्मं हेम विजानीयाद् रुक्मं रजतमुच्यते ॥ ७५ ॥
मृणालं बिसनीमूलं मृणालं च जलालुकम् ।
काव्या तु पूतना ज्ञेया काव्यं ग्रन्थनिबन्धनम् ॥ ७६ ॥
उत्पलं नलिनं प्रोक्तमुत्पलं कुष्ठमौषधम् ।
वासुरा चालनी ज्ञेया वासुरा बलभी मता ॥ ७७ ॥
रजते कलधौतं स्यात् कलधौतं च काञ्चनम् ।
प्रधानं प्रकृतिः प्रज्ञा प्रधानं विदुरुत्तमम् ॥ ७८ ॥
;p{0013}
चक्रमप्यरविन्दं स्यादरविन्दं सरोरुहम् ।
शृगालो जम्बुको भीरुः शृगालो दानवो मतः ॥ ७९ ॥
त्रिदशा मरुतः प्रोक्ता मारुतोऽपि समीरणः ।
यमशब्दो बुधैरिष्टं कुन्तवस्त्रविशेषयोः ॥ ८० ॥
कुण्डलं मण्डलं ज्ञेयं कुण्डलं कर्णभूषणम् ।
प्रतिबन्धः कुलाधारः प्रतिबन्धो बलक्रिया ॥ ८१ ॥
वर्तिर्दीपशिखा सूत्रं वर्तिर्नेत्राञ्जनोचिता ।
धूम्याटश्च कलिङ्गः स्यात् कलिङ्गो देशवाचकः ॥ ८२ ॥
शैले तृणविशेषेर्के त्रिषु गर्मुदिति ध्वनिः ।
वाल्मीकश्च स्यमीकस्याद् वाल्मीको वाग्विशारदः ॥ ८३ ॥
सामजः कुञ्जरो ज्ञेयः सामजः समयो मतः ।
वाजिका पक्षिजातिः स्याद् वाजिका नीलमक्षिका ॥ ८४ ॥
सारसो लक्ष्मणः प्रोक्तो लक्ष्मणो राघवानुजः ।
लक्ष्माख्यः कन्दजातिस्याच्चिह्नं लक्ष्म च कथ्यते ॥ ८५ ॥
शाङ्करो वृषभच्छन्दविशेषे शाङ्करं मतम् ।
कञ्जः केशविशेषे च कञ्जं पीयूषपद्मयोः ॥ ८६ ॥
;c{इति काश्मीराम्नाये महाक्षपणकविरचिते अनेकार्थध्वनिमञ्जर्यामर्धश्लोकाधिकारोः द्वितीयः ।}
;k{पादाधिकारः}
;c{अथ पादाधिकारमाह--}
राजा चन्द्रो नृपे राजा पयः क्षीरं पयो जलम् ।
मित्रो भानुः सुहृन्मित्रं दरं छिद्रं दरं भयम् ॥ १ ॥
श्रीकण्ठस्थावरौ स्थाणू हरश्छागाच्युता अजाः ।
गोविन्दो हरिगोसङ्ख्ये शिवकृष्णौ वृषाकपी ॥ २ ॥
शरीरोत्सेधयोः कायः सन्धावधिप्रतिज्ञयोः ।
तेजः पुरीषयोर्वर्चः सौवर्चो भक्तरक्तयोः ॥ ३ ॥
सरित्समुद्रयोः सिन्धुः शालः प्राकारवृक्षयोः ।
चातकापत्ययोस्तोकं पापव्यसनयोरघम् ॥ ४ ॥
पिपासालोभयोस्तृष्णा भुवनं लोकतोययोः ।
शष्पं बालतृणं प्रोक्तं दारु काष्ठं निगद्यते ॥ ५ ॥
;p{0014}
शैशवं दारकं बाल्यं किङ्किणी क्षुद्रघण्टिका ।
मध्याश्वमध्ययोः कश्यं वाडवो वह्निविप्रयोः ॥ ६ ॥
निस्त्रिंशौ खड्गपापिष्टौ भृङ्गबाणौ शिलीमुखौ ।
सुरसीमा च निमिषौ बाष्प उष्मा तथा शुचौ ॥ ७ ॥
उच्चः पुरोऽथ वेगश्च वनं काननमुच्यते ।
इला भूमिर्मता गौश्च संज्ञा संविच्च नाम च ॥ ८ ॥
शैलोऽद्रिरंशुमानद्रिर्भानुः स्वर्भानुरर्यमा ।
सूतो भास्कर इत्युक्तः सूतः सारथिरुच्यते ॥ ९ ॥
वृक्षजातिर्गजौ पीलू प्रदरौ रोगमार्गणौ ।
सूकरोष्ट्रौ च करभौ हावौ क्रन्दनविभ्रमौ ॥ १० ॥
वनारण्यानलौ दावौ जीमूतौ मेघपर्वतौ ।
बल्लवौ सूदगोपालौ चिकुरौ केशचञ्जलौ ॥ ११ ॥
मयोष्ट्रौ करभौ प्रोक्तौ लक्ष्मीर्मा च निगद्यते ।
कं पानीयं शिरः प्रोक्तं नीहारो हिममुच्यते ॥ १२ ॥
अरिष्टपिष्टकौ कल्को वृक्षौ दानववैरिणौ ।
पङ्गुलावरुणौ शोणावम्बरे व्योमवाससी ॥ १३ ॥
उदानाख्यौ मरुद्वन्द्वौ न्यग्रोधौ वटकामुकौ ।
ध्वाङ्क्षः काको बको ध्वाङ्क्षौ नगः शैलो द्रुमो नगः ॥ १४ ॥
खलो ह्रस्वः खलः क्रूरः क्षितिः पृथ्वी क्षितिः क्षयः ।
बदरे सूकरे कोलः कलिः कलहकालयोः ॥ १५ ॥
काण्डः शरो दलः काण्डं चोरः स्यात् प्रतिहारकः ।
क्षयं गेहे क्षये ह्रासः श्रमः खेदः श्रमः क्रिया ॥ १६ ॥
कण्ठोऽध्वनिर्गलः कण्ठः प्रहिः कूपः प्रहिः सरः ।
शशाङ्कस्वर्णयोश्चन्द्रः किटिः सूकर-लोहयोः ॥ १७ ॥
बर्हिर्दर्भो जलं बर्हिर्लाङ्गलं हलमिन्धनम् ।
निमित्त-हृदयौ हेतू हीरौ वज्र-महेश्वरौ ॥ १८ ॥
काश्मीरजशुकौ कीरौ वीरौ विक्रम-बान्धवौ ।
कौशिकौ वासवोलूकौ सायकावसिमार्गणौ ॥ १९ ॥
ध्वान्ताचलौ मतौ विन्ध्यौ शिखिनी बर्हिपावकौ ।
धीरौ सात्विकधीमन्तौ वरौ श्रेष्ठहुताशनौ ॥ २० ॥
उत्सङ्गसूकरौ क्रोडौ वत्सौ तर्णकपुत्रकौ ।
कान्त्यनातपयोच्छाया दया हिंसानुकम्पयोः ॥ २१ ॥
;p{0015}
द्रुमो वृक्षेषु रत्नेषु ध्रुवौ नक्षत्रनिश्चलौ ।
सङ्घाते पूरणे पूरः सूरः सूर्यनरेन्द्रयोः ॥ २२ ॥
पतङ्गौ शलभादित्यौ अर्कौ स्फटिकभास्करौ ।
शूरो योधे तथादित्ये बभ्रू नकुलपिङ्गलौ ॥ २३ ॥
स्पष्टप्राज्ञौ मतौ व्यक्तौ दीप्तिः स्वेच्छा तथा रुचिः ।
गुह्येऽकार्ये च कौपीनं संज्ञे स्तो नाम-चेतने ॥ २४ ॥
मधुरं च प्रियं स्वादु शम्भुर्ब्रह्मा महेश्वरौ ।
नित्यं स्वं च निजं प्रोक्तं बलदीप्तिस्तथौजसी ॥ २५ ॥
हायनौ वर्षभोज्यौ च हेती शस्त्रार्चिषी मते ।
आशासंज्ञे ककुप्प्रोक्ते स्तनमेघौ पयोधरौ ॥ २६ ॥
अभिरूपो बुधे कान्ते यामिः स्वसृकुलस्त्रियोः ।
उदयेऽधिगमे प्राप्तिर्वह्नि-सूर्यौ विभावसू ॥ २७ ॥
वृजिनं मलिने पापे प्रज्ञानं बुद्धिचिह्नयोः ।
समर्थेऽधिकृतेऽध्यक्षो वीर्योद्योगौ पराक्रमौ ॥ २८ ॥
वराहे मूषके भीरुः प्लवङ्गः कपिभेकयोः ।
मूल्ये पूजाविधावर्घो दृष्टिरक्ष्णि तथा मता ॥ २९ ॥
चीरं च वल्कले वस्त्रे कृकः कण्ठे तथोदरे ।
पार्थारौ श्रवणे कर्णः सूनुः पुत्रे तथाऽनुजे ॥ ३० ॥
कुः स्थाने समरे मत्स्ये रूपमूर्ते च दुर्भरे ।
अवटाख्यः कूपगर्तौ निमित्ते हेतुलक्षणे ॥ ३१ ॥
हिते शक्ते समर्थः स्यात् कोमलाऽकठिनौ मृदू ।
स्थाणू स्तम्भहरौ प्रोक्तौ दन्तविप्राण्डजा द्विजाः ॥ ३२ ॥
प्रियेऽसत्ये व्यलीकं च वचो वाक्यं च गीर्मता ।
अन्तेवासिपदं शिष्ये नापिते च तथा स्मृतम् ॥ ३३ ॥
अन्तेवासिगणानां च नानाशब्दार्थमञ्जरी ।
उपयच्छतु सौभाग्यं पठतां च दिवानिशम् ॥ ३४ ॥
;c{इति काश्मीराम्नाये महाक्षपणकविरचिते अनेकार्थध्वनिमञ्जर्यां पादाधिकारः समाप्तः ।}
;c{श्रीकल्याणेश्वरः पातु वो नश्च ।}

